440 PETRI ABAELARDI

Quod vero dictum est z « Et quum recubuisset iterum, » innuit eos post sacrifi-
cium veteris Paschae, ad coenam convivium ciborum accessisse. Non enim tantae
virorum familiae unius comestio agni vel haedi ad refectionem diei sufficeret. Prae-
terea Lucas quum retulisset Dominu'm de veteri Pascha dixisse discipulis : « De-
siderio desideravi hoc pascha manducare vobiscum, etc., » duos calices postea
commemorat Dominum discipulis dedisse, unum quidem statim post vetus ’
Pascha, alterum in celebratione novi Paschae. Et de illo quidem primo calice Do-
minus discipulis ait : « Accipite et dividite inter vos. Dico en‘im vobis , quia non
bibam de generatione vitis, donec regnum Dei veniat.» De alio vero calice
scriptum est, quia dedit illis, dicens : «Hic est sanguis meus novi testamenti.
Dico autem vobis, non bibam amodo de hoc genimine vitis usque in diem illum,
quum illud bibam vobiscum novum in regno patris mei. » Prior itaque calix post
vetus Pascha , et ante novum susceptus, et ille secundus recubitus post ablutio-
nem pedum, non ad sacrificium, sed ad refectionem corporum pertinere vide-
retur. Nihil enim de potu in veteri Pascha lex praecipit, sed tantum de carnibus ·
agni vel haedi cum panibus azymis et lactucis agrestibus. In hac itaque convivii
resectione discipulis edentibus, videtur Dominus de panibus illius mensae, non
de azymis Paschae accepisse, et novum Pascha confecisse. Non enim illo die
Paschae interdictum erat, ne panes etiam fermentati, qui proprie panes vini ad-
jectione dicuntur, 1n domibus ieperirentur3 sed sequentibus tantum septem die-
bus, qui ob hoc die azymorum specialiter dicebantur. Unde et Graeci non de
azymo pane, sed de fermentato Dominum dicunt novum Pascha confecisse; quasi
nihil de veteri Pascha in novo vellet retinere. Qui etiam, ubicunque nos habe-
mus in novo Pascha dictum a Domino, quod « accepit panem et benedixit, »
pro pane in graeco habetur ἀρτόν, quod fermentatum significat.

Quod vero discipulis edentibus Dominus ait, quod unus eorum esset eum t1·-a
diturus, et eum deinde praesignavit, dicens: «Qui intingit mecum manum in
parapside, >2 sive in catino , « hic me tradet, » ad esum veteris Paschae referen-
dum est, ut quum illud ederent hoc eis diceret. Signum autem parapsidis, quo
proditor designatur, sic accipiendum videtur, quod quum proditor audisset Do-
minum dixisse , quia unus discipulorum esset eum traditurus, ne hoc de se dici
putaretur, quem jam conscientia sua super hoc accusabat, temeritate quadam
providit demonstrandum, nequaquam de se suspicandum esse, qui sic de Do—
mino confideret, ut in eodem vase cibum communem habere non trepidaret.
Unde tunc in ejus parapsidem manum illam sceleratus intulit, qua eum ipsa nocte
traditurus ad mortem fuerat. Sicut quoque intelligi potest signum illud pa-
rapsidis, quod Dominus, qui mensis ministrabat discipulorum, in consuetudi-
nem haberet postquam mensae deservisset cum J uda refici, qui quasi procurator

