SERMONES. 494

IN FERIA SECUNDA PENTECOSTES.

SERMO XIX .

Maximam apud vos festivitatem pentecostes quanto majore studio celebrare
nitimini, tanto pluribus exhortationum sermonibus ad hoc cupitis incitari. Octo
itaque diebus eam celebrantes, in singulis istis singulos exigitis sermones. Quod
ut perficere queam, hoc ab ipso Spiritu mihi vestris precibus impetrate. Et quo-
niam juxta dominicam assertionem , scriba doctus in regno Dei similis est ho-
mini, qui profert de thesauro suo nova et vetera, hanc imperitia mea doctrinam
quantum valet, cupiens imitari, de Novo Testamento ad Veteris testimonia stylum
convertere curat ε ut eo gratior haec solemnitas habeatur, quo ejus dignitas
amplius commendatur. Hanc itaque sancti Spiritus tam gloriosam solemnitatem
per eumdem Spiritum Psalmista praevidens, eamque, ut oportet, Ascensioni domi-
nicae copulam, ad ejus jucunditatem celebrandam nos vehementer admonens,
quodam loco ait¹ ε « Regna terrae, cantate Deo, psallite Domino. Psallite Deo,
qui ascendit super coelum coeli ad orientem. Ecce dabit voci suae vocem virtutis,
date gloriam Deo super lsrael ι magnificentia ejus et virtus ejus in nubibus.
Mirabilis Deus in sanctis suis, Deus Israel : ipse dabit virtutem et fortitudinem
plebi suae benedictus Deus. υ Divino itaque spiritu illuminatus Psalmista etiam
post ascensionem Domini, descensionem ejusdem Spiritus mirabilem , et gratiam
in nationes universas effusam , nec jam ut ante in Judaea Deum intelligens, uni-
versa regna jain per hanc gratiam Deo acquisita, ad ipsum glorificandum invitat,
dicens: « Regna terrae‚ cantate Deo , psallite Domino, » hoc est : Universae gentes,
quae jam a servitute diaboli liberatae regnare coepistis ‚ glorificate super hoc Deum
voce cantando, ac simul operatione psallendo. Ac ne Deum negaremus, quem
juxta humanitatem assumptam, localem vel mobilem audiremus ε « Ipsi, » in-
quit, «psallite qui ascendit, etc. » Superius quidem dixerat: « Iter facite ei qui
ascendit super occasum. » Nunc vero dicit ; « Qui ascendit super coelum coeli ad
orientem. » Prius itaque de resurrectione, sicut primum facta est, illud dixit3
nunc vero de ascensione hoc subjungit. Occasum itaque veri solis corporalem
ejus obitum dicit , de quo ipse dixerat’ x «Nisi granum frumenti cadens in terram
mortuum fuerit, etc. » Super hunc igitur occasum ascendit, quando de morte
resurrexit, more videlicet solis ‚ qui post occasum conscendit ad ortum. lta ei

⁴ Psalm. nvn, [⁴:33 et seq. — ¹ Joan., cap. xn, v. .

