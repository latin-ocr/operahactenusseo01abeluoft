184 Ι PETRI ABAELARDI ET HELOISSAE

nona expectanda est, et in quadragesima etiam vespera. Nullo vero tempore
conventus careat lectione. Quam quum diaconissa terminare voluerit, dicat :
Sufficit. Et statim a'd grates Domino referendas ab omnibus surgatur.· AEstivo
tempore post prandium usque ad nonam quiescendum est in dormitorio, et
post nonam ad opera redeundum usque ad vesperas. Post vesperas autem vel
statim coenandum est, vel potandum. Et inde etiam , secundum temporis con-
suetudinem, ad collationem eundum. Sabbato autem, ante collationem mun—
ditiae fiant, in ablutione videlicet pedum et manuum. In quo quidem obseqmo
diaconissa famuletur cum hebdomadariis , quae coquinae deservierunt. Post col-4
lationem vero, ad completorium statim est veniendum, inde dormitum= est
eundum. ’

De victu autem et vestitu apostolica teneatur sententia , qua dicitur ¹ z « Ha-
bentes autem alimenta et quibus tegamur, his contenti simus. » Ut videlicet
necessaria sufficiant, non superflua quaerantur. Et quod vilius poterit compa·
rari, vel facilius haberi, et sine scandalo sumi, re concedatur. Solum quippe
scandalum propriae conscientiae vel alterius in cibis Apostolus vitat, sciens quia
non est cibus in vitio , sed appetitus ε « Qui manducat, » inquit², « non m‘an-
ducantem non spernat. Qui non manducat, manducantem non judicet. Tu quis
es, qui judicas alienum servum? Qui manducat, Domino manducat. Gratias
enim agit Deo. Et qui non manducat, Domino non manducat , et gratias agit
Deo. Non ergo amplius invicem judicemus ‚ sed hoc judicate magis ne ponatis
offendiculum fratri vel scandalum. Scio et confido in Domino Jesu, quia nihil
commune >per ipsum, nisi [ei] qui aestimat quid commune esse. Non est regnum Dei
esca et potus, sed justitia ‚ et pax , et gaudium in Spiritu sancto. Omnia quidem
munda sunt, sed malum est homini qui per offendiculum manducat. Bonum
non manducare carnem, et non bibere vinum, neque in quo frater tuus offen-
datur , aut scandalizetur. » Qui etiam post scandalum fratris de proprio scan-
dalo ipsius qui contra conscientiam suam comedit ‚ adjungit dicens ³ ε « Beatus
qui non judicat semetipsum in eo quod probat. Qui autem discernit si mandu-
caverit, damnatus est quia non ex fide. Omne autem quod non est ex fide,
peccatum est. » ln omni quippe quod agimus contra-conscientiam nostram, et
contra hoc quod credimus, peccamus. Et in eo quod probamus, hoc est per
legem quam approbamus atque recipimus, judicamus nosmetipsos atque da-
mnamus , si illos videlicet comedimus cibos quos discernimus ‚ hoc est per legem
excludimus, et separamus tanquam immundos. Tantum enim est testimonium
conscientiae nostrae, ut haec nos apud Deum maxime accuset vel excuset. Unde

⁴ Timoth. l, cap. vi , v. 8. — ¹ Rom„ cap. xiv, v. 3 et sq. -— ³ ibid„ v. 22.

