CONTRA QUEMDAM CANONICUM REGULAREM. 689

est solus, quid facis in urbibuS, quae utique non sunt solorum habitacula, sed
multorum? Habet unumquodque propositum principes suos: et, ut ad nostra
veniamus, episcopi et presbyteri. habeant in exemplum apostolos et apostolicos
viros : quorum honorem possidentes, habere nitantur et meritum. Nos autem
habeamus propositi nostri principes, Paulos, Antonios, Julianos, Hilariones,

Macharios, et, ut ad Scripturarum auctoritatem redeam, noster princeps Elias,
’ noster Elisaeus, nostri duces filii Prophetarum, qui habitabant in agris et soli-
tudinibus, et faciebant sibi tabernacula prope fluenta Jordanis. De his sunt et
illi filii Rechab , qui vinum et siceram non bibebant, qui morabantur in tento-
riis, qui Dei per Jeremiam voce laudantur ¹, et promittitur eis, quod non deficiat
de stirpe eorum vir stans coram Domino. Nec solum Eliam , qui in antiquo po-
pulo tantus enituit, ut in coelum vivus sustolli mereretur, inter nostros mirare
principes : verumetiam Joannem in spiritu ejus venientem , et quasi alterum
Eliam, cui Dominus tantum testimonium dedit, ut pro eminentia vitae ipsum ex
testimonio prophetae angelum nuncuparet, nec solum prophetis, verumetiam
universis hominibus anteferret. De quo et Chrysostomus Homelia Evangelio-
rum xxm quae sic incipit ε «De Joanne dicitur : α Fuit homo missus a Deo , cui
ᾳ( nomen erat Joannes. » Gratia in homine comprehenditur, Joannes enim inter-
pretatur Dei gratia, quia majorem accepit gratiam. Propterea in eremo philoso-
phatur, et reservat se in adventum Christi, quia nuntiaturus erat Christum.
Statim in eremo nutritur, statim ibi crescit : non vult cum hominibus conver-
sari, in eremo cum angelis philosophatur. Considerate, monachi, dignitatem
vestram : Joannes princeps vestri est dogmatis ipse monachus. Statim ut natus
est, in eremo vivit, in solitudine nutritur, Christum exspectat in solitudine. Eo
tempore, quo Jesus natus est, erat in eremo. Hoc templum, quod videmus esse
destructum, quantas habebat divitias, quid auri, quid argenti, ,Iosephus describit,
quantum gemmarum, quantum serici, quanti erant sacerdotes, scribae et uni-
versa genera officiorum. Christus in templo nescitur, et in eremo praedicatur.
Hoc totum quare dico? Ut doceam dogmatis vestri principem¹ esse Baptistam
Joannem. » Audistis, fratreS, nostri pariter et vestri propositi principes superius
inductos, ut utriusque ordinis differentia clareat. Si gaudetis apostolos quoque
vestris connumerari principibus, atque pontifices tam Veteris quam Novi Testa-
menti ab ipso videlicet Aaron usque ad Annam et Caipham, ne, obsecr0‚ doleatis
Eliam et Joannem, majores istis, nostri duces esse propositi. Clericatum pro mo-
nachatu Joannem commutasse dubium non est : qui quum filius pontificis esset,
cui eo tempore pontificalis dignitas haereditario jure debebatur, civitatem soli-

¹ Jerem.. cap. xxxv.

1 87

