lO-‘i- PETRI ABAELARDI ET HEL0188AE

cro , ne , quod dixit Pompeius moerenti Corneliae, tibi improperetur turs
pissime:

Vivit post praelia Magnus ε
Sed fortuna perit; quod defles ‚ illud amasti ².

Attende, precor, id, et erubesce, nisi admissas turpitudines impudentissimas
commendes. Accipe itaque soror, accipe, quaeso, patienter quae nobis acciderunt
misericorditer. Virga haec est patris, non gladius persecutoris· Percutit pater ut
corrigat, ne feriat hostis ut occidat. Vulnere mortem praevenit, non ingerit:
immittit ferrum, ut amputet morbum. Corpus vulnerat, et animam sanat. Occi·
dere debuerat, et vivificat. Immunditiam resecat, ut mundum relinquat. Punit
semel ne puniat semper. Patitur unus ex vulnere ut duobus parcatur a morte.
Duo in culpa, unus in poena. Id quoque tuae infirmitati naturae divina indulgetur
miseratione, et quodam modo juste. Quo enim naturaliter sexu infirmior eras,
et fortior continentia, poenae minus eras obnoxia. Refero Domino et in hoc gra-
tes 2, qui te tunc et a poena liberavit, et ad coronam reservavit3 et quum me una
corporis mei passione semel ab omni aestu hujus concupiscentiae, in qua una totus
per immoderatam incontinentiam occupatus eram, refrigeravit³ ne corruam;
multas adolescentiae tuae majores animi passiones ex assidua carnis suggestione ἱ·
reservavit ad martyrii coronam. Quod licet te audire taedeat, et dici prohibeas ‚
veritas tamen id loquitur manifesta. Cui enim semper est pugna, superest et
corona; quia non coronabitur « nisi qui legitime certaverit ⁵. » Mihi vero nulla
superest corona, quia nulla subest certaminis causa. Deest materia pugnae, cui
ablatus est stimulus concupiscentiae. Aliquid tamen esse aestimo si quum hinc
nullam percipiam coronam, nonnullam tamen evitem poenam, et dolore unius
momentaneae poenae multis fortassis indulgeatur aeterniS. Scriptum est quippe de
hujus miserrimae vitae hominibus , imo jumentis ⁶: « Computruerunt jumenta in
stercoribus suis. » Minus quoque meritum meum minui conqueror, dum tuum
erescere non diffido. Unum quippe sumus in Christo, una per legem matrimonii
caro. Quicquid est tuum, mihi non arbitror alienum. Tuus autem est Christus,
quia facta es sponsa ejus. Et nunc, ut supra memini, me habes servum, quem
olim agnoscebas dominum : magis tibi tamen amore nunc spirituali ⁷ con·
junctum, quam timore subJectum. Unde et de tuo nobis apud ipsum patrocinio
amplius confidimus, ut id obtineam ex tua quod non possum ex oratione propria,
et nunc maxime quum quotidiana periculorum aut perturbationum instantia nec
vivere me, nec orationi sinat vacare. Nec illum beatissimum imitari eunuchum

¹ Lucan. Phara. lib. vlu, v. 84 et 85. — ² Sic D. ·- ‘Ex assiduo carnis impulsu RMS.-³ Timoch. 11, cap. ιι,’
Domino in hoc gratias Edd. — ³ Refriqeraverit Ι). -· ν. 5.- ⁶ Job„ cap. ι , ν. 17. - '¹ Pur-{ori RMS.

