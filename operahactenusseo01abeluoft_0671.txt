EXPOSITIO IN HEXAMERON. 657

divinae gratiae spectat tanquam proprium tribuitur. Homo itaque, ut dictum est,
secundum animae dignitatem ad similitudinem singularem personarum factus
est , quum per potentiam et sapientiam et amorem caeteris praelatus animantibus
Deo similior factus sit. Eo quippe anima humana per propriae naturae potentiam
caeteris omnibus validior est , quod sola immortalis et defectus ignara est condita.
Sola quoque capax est rationis et sapientiae et divini amoris particeps. Quae enim
Deum recognoscere pro ratione nequeunt, nequaquam eum diligere possunt. Et
haec quidem tria tam viro quam feminae communia sunt, unde utrique ad simi-
litudinem Dei facti memorantur quum in sequentibus dicitur ε « In die qua creavit
Deus hominem, ad similitudinem Dei fecit illum, masculum et feminam creavit
eos. » Quum itaque ambo juxta praedicta similitudinem cum divinis personis
habeant, vir tamen quo majorem cum eis similitudinem tenet, non solum ad
similitudinem , verum etiam ad imaginem creari dicitur. Ut enim ex Patre caeterae
personae habent esse, ita in humana creatione femina ex viro creata esse inde
habuit, non vir ex femina. Per sapientiam quoque sive rationem virum feminae
praeeminuisse supra docuimus, et in hoc eum sapientiorem constare, quod a
serpente seduci non potuit. A quo etiam Deum magis diligi non dubitandum
est, qui nequaquam eum sibi invidere, vel dolose quidquam dicere, vel in men-
dacium prorumpere , credere potuit, sicut mulier seducta fecit. Ex his itaque
liquet virum illum primo conditum non solum similitudinem, verum etiam ima-
ginem divinarum personarum ex ipsarum cooperatione in sua creatione ‘acce-
pisse, quod similior illis in istis conditus sit. Unde recte de viro dictum est « ad
imaginem nostram, » hoc est ad expressiorem similitudinem 3 et de femina sub-
junctum est tantum, « ad similitudinem. »

« Et praesit piscibus. » Non quidem hominem homini praeponit Deus, sed
insensibilibus tantum vel irrationabilibus creaturis, ut cas scilicet in potestatem
accipiat, et eis dominetur quae ratione carent et sensu , sicut postmodum ait ibi :
« Et dominamini piscibus mariS, etc. » Potestas aut dominium in his ideo collata
homini dicuntur, quod juxta ejus arbitrium haec omnia disponerentur, et pro
voluntate sua eis penitus uterentur, quandiu ipse voluntati sui conditoris sub-
jectus esset. In quos tamen usus haec omnia tunc haberet, non facile est de sin-
gulis disserere, si semper in paradiso persisteret, tanquam ad manum hahens
omnia necessaria, et sufficientem sibi de fructibus arborum vel herbis esum
concessum ε praesertim quum nec ad eum pertingere possent universa animantia.
Ut enim de bestiis et avibus praetermittamus, quis cete grandia vel marinos
pisces illuc posse pervenire , vel etiam vivere arbitretur? Quale denique domi-
nium super haec exercere posset quae nunquam videret, nec etiam ubi essent

sciret, nec fortassis si essent cognosceret? Quomodo insuper universae, ut
1 83

