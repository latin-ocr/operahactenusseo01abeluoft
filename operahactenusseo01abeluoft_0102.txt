90 , PETRI ABAELARDI ET HELOlSSAE

invenitur : more quidem fidelissimi medici, qui non parcit dolori, ut consulat
saluti. Hos autem in me stimulos carnis , haec incentiva libidinis ipse juvenilis
fervor aetatis ‚ et jucundissimarum experientia voluptatum , plurimum accendunt,
et tanto amplius sua me impugnatione opprimunt, quanto infirmior est natura
quam oppugnant. Castam me praedicant, qui non deprehenderunt hypocritam.
Munditiam carnis conferunt¹ in virtutem,''quum non sit corporis, sed animi
virtus. Aliquid laudis apud homines habens, nihil apud Deum mereor, qui
cordis et renum probator est, et in abscondito videt. Religiosa hoc tempore²
judicor, in quo jam parva pars religionis non est hypocrisis3 ubi ille maximis
extollitur³ laudibus, qui humanum non offendit judicium. Et hoc fortassis ali-
quo modo laudabile, et Deo acceptabile quoquo modo videtur, si quis videlicet
exterioris operis exemplo quacunque intentione non sit ecclesiae scandalo , nec
jam per ipsum apud infideles nomen Domini blasphemetur, nec apud carnales
professionis suae ordo infametur. Atque hoc quoque nonnullum est divinae gratiae
donum, et cujus videlicet munere venit'' non solum bona facere, sed etiam a
malis abstinere. Sed frustra istud praecedit, ubi illud non succedit, sicut scri-
ptum est⁵ : « Declina a malo, et fac hon11m⁶. υ Et frustra utrumque geritur quod
amore Dei non agitur. In omni autem (Deus scit) vitae meae statu, te magis adhuc
offendere quam Deum vereor: tibi placere amplius quam ipsi appeto. Tua me
ad religionis habitum jussio , non divina traxit dilectio. Vide quam infelicem, et
omnibus miserabiliorem duca-m vitam , si tanta hic frustra sustineo et nihil
habitura remunerationis in futuro. Diu te7, sicut multos, simulatio mea fefellit,
ut religioni deputares hypocrisim : et ideo nostris te maxime commendans ora-
tionibus, quod a te expecto , a me postulas. Noli, obsecro , de me tanta praesu-
- mere, ne mihi cesses orando subvenire. Noli aestimare sanam , ne medicaminis
subtrahas gratiam. Noli non egentem credere, ne differas in necessitate subve-
nire. Noli valetudinem putare, ne prius corruam, quam sustentes labentem.
Multis ficta sui laus nocuit, et praesidium quo indigebant, abstulit. Per Isaiam
Dominus clamat⁸ ε ι( Popule meus, qui te beatificant ipsi te decipiunt, et viam
gressuum tuorum dissipant. » Et per Ezechielem ⁹ : « Vae quaeconsuitis, » inquit,
« pulvillos sub omui cubitu manus, et cervicalia sub capite aetatis universae ad
decipiendas animas.» Et contra autem per Salomonem dicitur ¹⁰: «Verba sapien-
tum quasi stimuli, et quasi clavi in altum defixi, qui videlicet vulnera nesciunt
palpare, sed pungere. » Quiesce , obsecro, alaude mea ¹¹, ne turpem adulationis
notam et mendacii crimen incurras, aut si quod in me suspicaris bonum, ipsum

¹ CMC. — ⁵ Corde MS. Ambl'st— ⁵ Exaqqe- multos Edit. Amh. —- ⁸ lsai„ cap. m, v. 12. - ⁹ Ezech„
ratur RMS. -ι ⁴ Fluit RMS. - Ardericius RMS. — cap. xm, v. 18. -¹⁰Eccles.,cap. xu, v. 11. -— ¹¹ Ces-w
⁵ Psalm. xxxvi, v. 97. —- ⁰ ΒΜ. — ⁷ Sic Cuoe- Sicut quaeso me laudibus tuis ad asera ferre RMS.

 

