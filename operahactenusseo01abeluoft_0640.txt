626 PETRI ABAELARDI ,

PR-AEFATIO·

Tria sunt in veteri testamento loca quae ad intelligendum difficiliora esse Sacrae
Scripturae periti censuerunt. Principium scilicet Geneseos , secundum ipsam di-
vinae operationis historiam, et Canticum canticorum , et prophetiam Ezechiel
in prima praecipue visione -de animalibus et rotis, et in ext-rema de aedificio in
monte constituto. Unde apud Hebraeos institutum esse aiunt praedictorum scri·
ptorum expositionem prae nimia difficultate sui nonnisi maturis sensibus senio·
rum committendam esse; sicut et Origenes meminit prima in Cantico cantico·
rum homelia, dicens : «Aiunt et observari apud Hebraeos quod nisi quis ad
aetatem perfectam maturamque pervenerit, librum hunc in manibus tenere non
permittitur. : sed illud ab eis accepimus custodiri, apud eos omnes scripturas a
doctoribus tradi pueris, ad ultimum quatuor libros reservari, id est, principium
Genesis quo mundi creatura describitur, et Ezechiel prophetae principia in quibus.
de cherubim refertur, finem quoque in quo templi aedificatio continetur, et hunc
Cantici canticorum librum. » Hinc et illud Hieronymi in prologo expositionis
suae in Ezechielem t « Aggrediar Ezechiel prophetam , cujus difficultatem He·
braeorum probat traditio. Nam nisi quis apud eos aetatem sacerdotalis ministerii,
id est trigesimum annum impleverit, nec principium Geneseos, >nec Canticum
canticorum, nec hujus voluminis exordium 'et finem,legere permittitur, ut ad
perfectam scientiam, et *mysticos intellectus plenum humanae naturae tempus
accedat. » supplicando itaque postulas, et postulando supplicaS, soror Heloissa‚
in saeculo quondam cara, nunc in Christo carissima , quatenus expositionem
horum tanto studiosius intendam, quanto difficiliorem esse constat intelligen-
. tiam ,v et spiritaliter hoc tibi et filiabus tuis spiritalibus persolvam. Unde et ro·
gantes vos rog0, ut quia me rogando ad hoc compellitis , orando Deum mihi
efficaciam impetretis3 et quoniam, ut dici solet, et capite inchoandum est, tanto
me amplius in exordio Geneseos vestrae orationes adjuvent, quanto ejus diffi· -
cultatem caeteris constat esse majorem ; sicut expositionum raritas ipsa testatur.
Quum enim multi multas mysticas vel morales in Genesim confecerint explana·
tiones, solius apud nos beatissimi Augustini perspicax ingenium historiam hic
aggressus est exponere. Quam adeo difficilem recognovit, ut, quae ibi dixerit,
ex opinione potius quam ex assertione sententiae protulerit; vel quaerendo ma-
gis tanquam dubia , quam diffiniendo tanquam certa, quasi Aristotelicum illud
attendens consilium : « Fortasse, υ inquit¹, « difficile sit de hujusmodi rebus

¹ Categ., cap. vu.

