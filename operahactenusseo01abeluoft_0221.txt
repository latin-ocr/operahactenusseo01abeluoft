EPISTOLAE. 207

nesciat utrum in maledictionem potius quam benedictionem inducas. 'Denique qui
Scripturae non habent intelligentiam, quomodo sermonis aedificationem sibi mini·
strabunt, aut etiam regulam exponere vel intelligere, aut vitiose prolata corrigere
valebunt? Unde non mediocriter miramur quae inimici suggestio in monasteriis
hoc egit, ut nulla ibi de intelligendis scripturis sint studia, sed de cantu tantum
vel de verbis solummodo formandis, non intelligendis , habeatur disciplina: quasi
ovium balatus plus utilitatis habeat, quam pastus. Cibus *quippe est animae et spi-
ritalis refectio ipsi divina intelligentia Scripturae. Unde et Ezechielem proph etam ² ad
praedicandum Dominus destinans, eum prius volumine cibat, quod statim in ejus
orexfactum est mel dulce. De quo etiam cibo scriptum est in Jeremia’: « Parvuli
petierunt panem ‚ et non erat qui frangeret eis. » Panem quippe parvulis frangit,
qui litterae sensum simplicioribus aperit. Hi vero parvuli panem frangi postulant,
quum de intelligentia Scripturae animam saginari desiderant, sicut alibi Dominus
testatur⁸: «Emittam famem iu terra, non famem panis, neque sitim aquae, sed
audiendi verbum Domini. υ Hinc autem e contrario antiquus hostis famem et sitim
⁶audiendi verba hominum, et rumores seculi, claustris monasteriorum immisit,
ut vaniloquio vacantes divina tanto amplius fastidiamus eloquia, quanto magis
sine dulcedine vel condimento intelligentiae nobis fiunt insipida. Unde et Psalmista‚
ut supra meminimus⁴z « Quam dulcia faucibus meis eloquia tua! super mel ori
meo, »Quae quidem dulcedo in quo consisteret statim annexuit dicens: « A man-
datis tuis intellexi. » ld est, a mandatis tuis potius quam humanis intelligentiam
accepi3 illis videlicet eruditus atque instructus. Cujus quidem intelligentiae quae
sit utilitas non praetermisit, subjungens: « Propterea odivi omnem viam iniqui-
tatis. » Multae quippe iniquitatis viae ita per se sunt apertae, ut facile omnibus in
odium vel contemptum veniant, sed omnem iniquitatis viam non nisi per eloquia
divina cognoscamus, ut omues evitare possimus. Hinc et illud est¹⁵z « ln corde
meo abscondi eloquia tua, ut non peccem tibi. » In corde potius recondita sunt
quam in ore sonantia, quum eorum intelligentiam meditatio nostra retinet. Quo-
rum quidem intelligentiae quanto minus studemus, minus has iniquitatis vias
cognoscimus atque vitamus, et minus a peccato nobis providere valemus. Quae
quidem negligentia tanto amplius in monachis, qui ad perfectionem aspirant,
est arguenda , quanto haec eis facilior esset doctrina , qui et sacris abundant libris,
et quietis otio perfruuntur. Quos quidem de multitudine scriptorum gloriantes,
sed ab eorum lectione vacanteS, senex ille in Vitis Patrum egregie arguit, dicens⁶z
« Prophetae scripserunt libros, patres autem nostri venerunt post eos, et operati

⁸ zacch.. cap. m, v. 3. - ⁸ lomene. Jcrem. cap. iv, v. ⁴. -- ⁸ Amos, cap. vm, v. n. -- ⁴ Psalm. cxvm ‚
·v. 103. - ⁸ ibid„ v. 11. - ⁰ Vie. Puerum, part. 11.

