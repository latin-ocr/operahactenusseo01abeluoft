IN PASSIONE DOMINI SERMO. 453

humano destitutus auxilio , cui angelorum assistebat multitudO. Primum addu-
citur ad Annam pontificem, socerum Caiphae, qui videlicet Caiphas erat pontifex
anni illius. Vices quippe suas diversi pontifices jam facti agebant per diversos
annos. Primum ad Annam illudendus ibi adducitur, deinde ad Caipham, tan-
dem ad Pilatum, ut saepius illusus erubescentia confunderetur, saepius afflictus
deficere cogeretur. Pontificibus tanquam legisperitis primo praesentatur ε ut ab
his, qui legem se cognoscere testabantur, secundum legem judicaretur, et ab
eis inciperet malitia, per quos potius esset refrenanda. Quamvis Caiphas admi—
nistraret eo anno pontificatum, non indignatur tamen prius adduci Jesum ad
pontificem alium, ut tanto liberius et securius damnaret reum, quanto eum
conspiceret jam ab alio damnatum, ut sic in ore duorum testium staret verbum.

’ « Sequebatur autem Jesum Simon Petrus, et alius discipulus. Discipulus au-
tem ille notus erat pontifici. Et introivit cum Jesu in atrium pontificis. Petrus
autem stabat ad ostium foris. Exivit ergo discipulus alius, qui erat notus ponti-
fici, et dixit ostiariae, et introduxit Petrum ². n Caeteri evangelistae de solo Petro
referunt, quod a longe sequeretur Jesum. Qui enim propinquior ei astiterat in
captione, et in vindicta ferventior, aurem servi pontificis amputando, quum
jam caeteri in fugam dispersi essent, et, ut Marcus refert, adolescens comprehen—
sus, relicta sindone, nudus profugisset, jam tremefactus Petrus alonge Dominum
sequebatur, a quo eum penitus separari non patiebatur vis amoris : quia quan-
tumcunque in adversis trepidet Ecclesia per Petrum significata, etiamsi timore
in aliquibus membris cogatur eum ad horam negare, fundamentum tamen ca-
ritatis non sinit eam periclitari, nec a Christo prorsus separari. Quod vero Joan—
nes refert alium discipulum Petro sequenti Christum fuisse adjunctum, quamvis
non exprimat quis ille fuerit, humiliter tamen se videtur innuere. Qui, ut beatus
meminit Augustinus , talibus se verbis solet significare, ut videlicet dicat, « alius
discipulus. >› Nam et ipse solus, caeteris jam dispersiS, una cum Domini matre
ei crucifixo astitit, sicut ac ipsemet Joannes scribit. Quod enim Petrus plus
Christum diligere et Joannes plus a Christo diligi quum dicitur, et dicitur : majo-
rem eo tempore dilectionem utrumque illi decebat exhibere.

Pontifex ergo interrogavit Jesum de discipulis et doctrina ejus. Respondit ei
Jesus : «Ego palam locutus sum mundo. Ego semper docui in synagoga et in
templo , quo omnes Judaei conveniunt, et in occulto locutus sum nihil. Quid me
interrogas? Interroga eos qui audierunt quid locutus sum ipsis. Ecce hi sciunt
quae dixerim ego. » Hoc autem quum dixisset, unus assistentium ministrorum
dedit alapam Jesu , dicens : « Sic respondes pontifici? » Respondit ei Jesus ε « Si

¹ Joan.. cap. xvm, v. 15 et sq.

