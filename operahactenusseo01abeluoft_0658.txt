644 PETRI ABAELARDI

esset diffusa, nisi forte id, quod per venas terrae immissum est, ejus minuat pro· ⁴
funditatem. ’

r< Et vocavit. » Id est vocari dignam fecit aridam, id est siccam illam terram
aquis detectam. Terra enim erat etiam , quum limosam eam aquae superfusae

redderent, sed arida nunc facta est aquis cedentibus.
« Congregationesque aquarum.» ld est earum continuationes licet diversis locis

distinctarum. Apud Hebraeos· enim cunctae aquarum congregationes ‚ sive salsae,
sive dulces, appellari maria dicuntur. Et nota quod, quum in opere secundae
diei praemisisset z « Et fecit Deus firmamentum, divisitque aquas, etc., >J postea
supposuit : « Et factum est ita. » Quod nequaquam in ista congregatione aqua-
rum nunc facta observavi. Non enim dixit prius et congregatae sunt aquae; ut
postmodum subderet, et factum est ita; sed tantum dixit, quia sactum est ita.
Si enim hic sicut ibi supposuisset : « sactum est ita‚» innuere videretur quod sicut
illa suspensio aquarum perpetua est, ita etiam haec congregatio earum : quod
nequaquam verum est, quum eaedem aquae tunc in unum locum adductae ut
appareret arida, in diluvio sint reductae ut eam contegerent.

« Et vidit. » Id est sic istam congregationem fecit, ut bonam esse, et ad haec
quae facturus erat necessariam , postmodum eam videri faceret.

κ Germinet terra. » Id est in se primum concipiat quod deinde proferat, sicut
ex conceptu producitur in lucem partus. De quo quidem partu statim adnectit :
« Et protulit. » Quod vero interpositum est z ι( Et factum est ita, » ad conceptum
tantum germinationis pertInet. Quod vero statim addit : « Et protulit, » tale est
tanquam si diceret : Et mox germinatum produxit. Et nota quod quum ex ter-
ris vel aquis aliqua procreari vel nasci dicuntur, non sic accipiendum est, ut
ex uno tantum elemento constent, sed ex obtinenti nomina sortiuntur, sicut et
ipsa ex quibus produci referuntur. τ (Α

α Herbam virentem. 11 Quae terrae radicitus adhaerent, et ex humore aquae
vivere et crescere habent, recte praedictae dispositioni terrae et aquae sub una
die aggregantur. Notandum vero, ut quibusdam videtur, ex hoc maxime innui
mundum verno tempore his adornari, quod his nascituris de terra vel conser-
vandis vernam temperiem necessariam videamus. Sed profecto non video qua
ratione hanc temperiem, quam nunc experimur, in vere mundus habere posset,
sole nondum condito, ex cujus quidem accessu ipsa nunc fit temperies; imo hac
die qua haec. terra protulit frigidius tempus exstitisse videtur quam in hyemalibus
diebus quos quantulumcumque sol modo calefacit. Unde ergo secundum natu—
ram rerum terra tunc germinare ista potuerit vel conservare , nonnulla est
quaestio. Sed sicut jam supra meminimus, in illis operibus sex priorum dierum
sola Dei voluntas vim naturae obtinuit, quando ipsa etiam natura creabatur,

