37ss PETRI ABAELARDI

et ipsam etiam pecccati poenam coelos reserando deleat. Unde et' bene hoc sa-
cramentum super totum hominem, non in aliqua ejus parte agitur: quo post
Salvatoris hostiam ita penitus peccatum deletur, ut poena quoque peccati omuino
relaxetur. Quod etiam sacramentum tanto amplius dominici adventus gra-
tiam commendat, quanto et ad salutem perfectius est, et ad tolerandum levius,
ut tanto lex nova sit gratior, quanto quae praecessit suerat onerosior: et qui legis
jugum ferre consueverant gentiles, nulla sacramentorum difficultate vel multi-
tudine territi repellerentur. Α quo quidem oneris gravamine ad evangelicam
libertatem Dominus invitans aiebat¹z « Venite ad me qui laboratis et onerati ’
estis. Tollite jugum meum super vos, et discite a me quia mitis sum. Jugum
enim meum suave est, et onus meum leve. n Ut enim legalium vindictarum se-
’ veritatem praetereamus‚ ubi Dicitur² : « Dentem pro dente, etc.‚ » quis vitam
tenera parte corporis acutis lapidibus circumcidi non horreat? Non enim alio
instrumento hanc fieri lex monstrat, quum et Sephora uxor Moysi sic filium
circumcidisse scribatur³‚ et Josue cultris lapideis ex praecepto Domini populum
circumciderit& quanquam id modo pro difficultate rei nequaquam Judaei ob-
servent. Quod diligenter apostolorum princeps considerans, manifeste fatetur,
neque se, neque patres suos jugum legis portare potuisse. Nec solum perfe-
ctione vel lenitate sui baptismus commendatur, verumetiam quadam in semet
specie decoris adornatur, quum videlicet quaelibet anima Deo copulanda hujus
ablutione sacramenti convenienter innuat, neminem ei, nisi qui a sordibus
peccati lotus fuerit, sociari. Quoddam namque specialis desponsationis conju-
gium in baptismate cum Deo inimus, quum prius in scrutinio catechuminorum
ei sponsione nostra foederati et quasi desponsati, postmodum in baptismo cor·
pori ejus, quod est Ecclesia, convenimur⁵; tanquam si sponsa post balneum in
amplexus sponsi suscipiatur. Sunt qui etiam circumcisionem ad originalis pec-
cati, sive actualium quoque remissionem dixerint fuisse necessariam, et ob hoc
institutam. Nobis autem illa, quam supra reddidimus, causa probabilior atque
rationabilior videtur3 quum videlicet constet priores justos hoc sacramento ne-
quaquam eguisse, nec feminas, quae eisdem obligatae sunt peccatis, et a quibus
peccatum incoepit in nobis, hoc sacramento sanctificari. Quis etiam dubitet an-
tiqua sacramenta excellentiae novorum multum derogatura esse, et in maximum
errorem nos tractura, si ipsa quoque cum novis pariter remanerent : tanquam
haec scilicet sine illis sufficere non valerent? Haec ad propositas duas priores quae-

stiones : de institutione scilicet circumcisionis seu legis, et postmodum cessatione,
dicta nunc sufficiant. '

¹ Matth„ cap. xi, v. 28. — ² Levit„ cap. xxiv, ν. 20. -— ³ Exod„ cap. iv, v. 25. — ⁴ Jeme, 0³1³- V» V· ²< ““
⁸ Sic Amb. -An non conjunyimur?

