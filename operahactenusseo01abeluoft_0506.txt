492 PETRI ABAELARDI

faciunt discipuli, qui se dignos praeparant, eum confidenter expectando , ut,
sicut promiserat, ad eos resuscitatus redeat.

Quod autem hic dicitur : « Qui ascendit ad orientem, » potest Psalmista non
incongrue dicere secundum loci positionem. Ipse quippe mons Oliveti, de quo
Dominus ascendit in coelum , civitati Jerusalem assistere dicitur versus orientem.
Potest quoque intelligi quod, ubicunque mons ille fuerit, Dominus ad orientem
ascenderit, si facie sua illuc versa, hoc egerit. Qui enim ad occasum dorsum habet,
faciem ad orientem intendit. Ei autem post dorsum, jam omnino erat occasus, quia
resurgens a mortuis, ultra non moritur, nec amplius ad illum quem sustinuit occa—
sum est rediturus. Super coelum coeli conscendit quia celsitudinem aetherei , quae
aerio praeminet transcendit. Quid· autem post ascensionem suam, misso Spiritu
sancto, discipulis sit facturus, consequenter adjungitur : « Ecce dabit voci suae vo—
cem virtutis. » Vocem suam, hoc est propriam Dei locutionem dicit internam ejus
inspirationem, quae hodie per Spiritum plenior facta est, quum sine sono interius
omnem eos veritatem docuerit. Huic autem interiori locutioni quum per eumdem
Spiritum exterioris locutionis diversa sint genera addita, quasi divinae voci, quae
interius fit, vox humana est adjuncta z ut videlicet verbum mente conceptum inte-
rius , per audibile verbum proferatur aut manifestetur exterius, etita voci divinae
vox humana datur ; ut quod Deus inspiratione sua intus nobis loquitur, nos prola-
tione nostra homines doceamus. Bene itaque dicit ε Domino ascendente, quia voci
suae per Spiritum , ut dictum est , in apostolis factae , dabit etiam vocem prolationis
humanae; ut quod recte senserunt, congrue quibuslibet proferre ac disserere pos-
sint.·Quam insuper vocem virtutis dicit , quae hodie super apostolos vento praefigu-
rata est vehementi, sicut in hesterno sermone meminimus. Virtutem praedicatio
habet, et valida est, quum quis quod dicit disserere sufficit, ut cont'utari non possit, .
vel quum animo praestanti praedicat , nec timore aliquo , veritatem; vel quum ea ,
quae praedicat, moribus non oppugnat, nec conscientia reprobae vitae erubescen-
tiam timet de praedicatione. Quae omnia in apostolis clarum est praeminere, ut
eorum praedicatio vox virtutis merito dicenda sit. Ipsis quippe Dominus pro-
miserat¹ : « Ego dabo vobis os et sapientiam ‚ cui non poterunt resistere et -
contradicere omnes adversarii. » Os scilicet ad loquendum , sapientiam ad intelli· ’
gendum, vel quid cui dicatur, quando et quomodo discernendum. Scriptum et
de ipsis est, quod cum fiducia verbum Dei praedicarent. Qui etiam quam reli—
giosae vitae essent, vel quanta sollicitudine providerent, ne turpitudine suae vitae
adulterarent, aut infamarent verbum Dei, unus eorum testatur, dicens² ε (ι Castigo
corpus meum, et in servitutem redigo, ne forte quum aliis praedicaverim, ipse

‘ Luc.‚ cap. xxi, v. 15. -- ‘ Corinth. 1, cap. ix, v. 27.

