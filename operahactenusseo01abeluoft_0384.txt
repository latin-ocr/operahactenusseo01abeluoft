370 PETRI ABAELARDI

IN CIRCUMCISIoNE DOMINI,

AD EASDEM vfflG‘INES.

SERMO 111 .

Circumcisionis dominicae seu baptismi rationem quaerentibus, prima nobis
occurrit quaestio : Cur illa in antiquo populo praecesserit? Deinde cur postmodum
ea cessante baptismus ei successerit? Denique cur post Joannis adventum, usque
ad quem lex et prophetae, Dominus utraque susceperit : maxime quum id,
pro quo auferendo instituta dicuntur, nullatenus habere potuerit? Quas quidem
tres quaestiones, si Domino annuente solvere poterimus, praesentis intentionis
operam consummabimus. Nunc de prima primum videamus. Constat ante Abra·
ham a quo circumcisio incoepit, nonnullos extitisse justos, velut Abel, et Enoch,
sive Noe, et ipsum quoque Abraham per veram cordis circumcisionem prius
quam circumcideretur carne, justum fuisse ε sicut ex testimonio Genesis aperte
convincit, sic de hoc inter caetera scribens ad Romanos¹ : « Quid ergo dicemus
invenisse Abraham patrem nostrum secundum carnem? Si enim Abraham ex
operibus justificatus est, habet gloriam, sed non apud Deum. Quid enim dicit
Scriptura2? « Credidit Abraham Deo , et reputatum est ei ad justitiam. » Et post
aliqua3 : « Dicimus quia reputata est Abrahae fides ad justitiam. .» Quomodo repu-
tata est? In circumcisione, an in praeputio Ρ Non in circumcisione, sed in praepu-
tio. Et signum accepit’circumcisionis signaculum justitiae fidei, quae est in prae·
putio, etc.» Ex quo liquide convincit Apostolus, quod is qui ex dominico
praecepto primus est in carne circumcisus, ante hanc circumcisionem dum adhuc
praeputiatus esset, ex fide sit justificatus, nec justitiam ex circumcisione sit con-
secutus. Pro signo autem justitiae jam habitae circumcisionem suscepit, ut vide-
licet interiorem mentis a vitiis circumcisionem, hoc est justitiam fidei, exterior
circumcisio carnis ostenderet potius quam faceret. Interim autem praecedentium
patrum justitia Deo acceptabilis extitit, ut unus eorum, id est Enoch, vitae prae-
sentis aerumnis subtractus, in paradisum vivus a Domino sit translatuS‚ sicut
Ecclesiasticus quoque meminitt, et Isidorus cle Orta et Obitu Patr-um his asserit
verbis⁵z «Enoch meruit in eum locum transferri vivens, unde fuerat protoplastus
expulsus, » in consummationem mundi restituens cum Elia mortalis vitae con-

¹ Rom„ cap. iv ‚ v. l. — ² lbid.‚ v. 9. - ³ lbid.‚ opp„ Romae ‚ 1797-1803‚ izi-¹1⁰, t. tv, p. 154. Male
v. 10 et sq. — ⁴ Ecca, cap. μιν, v. 16. - ³ Cap. ιιι, legitur in Edit. Amb. z protoplausms.

