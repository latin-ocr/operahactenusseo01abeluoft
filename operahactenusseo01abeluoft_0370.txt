356 · PETRl ABAELARDI

quod divinae gratiae donum , sed in Mariam supervenit, quum ei superiorem et
excellentiorem omnibus gratiam contulerit. Quid autem Spiritus Dei, nisi divinae
bonitatis amor seu donum intelligitur, quur'n aliquid nobis supra merita confer-
tur? Quum ergo mysterium hoc Incarnationis totum per operationem bonitatis
<livinae magis quam per solitam institutionem naturae fuerit gestum, recte Spiri- ’
tui sancto est ascriptum. « Et virtus Altissimi obumbrabit tibi. υ Virtus Dei
filius, hoc est coaeterna ejus sapientia intelligitur, juxta illud Apostoli1 ε α Nos
autem praedicamus Christum Dei virtutem et Dei sapientiam. » Sicut enim Deus
omnia in sapientia sua fecit, sic et per ipsam perdita restauravit, ab hoc, ut
supra meminimus, nostrae redemptionis exordio restaurationem istam inchoans.
Virtus itaque Dei filius dicitur, qui brachium ejus seu fortitudo, ad omnia quae
disposuerit peragenda sufficiens. Haec virtus obumbravit Virgini, dum in ipsa ¹
suae divinitatis fulgorem velamine carnis operuit, et sic ad nos* quasi calciata
divinitas processit; ut in nostra Deus visibilis appareret natura, qui permanet
invisibilis in sua. Haec autem divinae majestatis obumbratio in illo praefigurata
est electro, cujus speciem de medio ignis propheta Ezechiel conspexit. Electrum
quippe est metallum ex auro simul et argento commixtum. In qua quidem mix-
tura argentum ad claritatem proficit, aurum vero a suo temperatur fulgore. Elec-
trum igitur istud ipse intelligitur Christus, in cujus una persona divinitatis et hu—
manitatis duae naturae ita sibi ad invicem sunt unitae, ut inferior natura , quae per
argentum exprimitur, sese visibilem praebeat, et divinae majestatis splendor car-
nis velamine obumbratus, qui* per aurum figuratur, invisibilis persistat. Hoc
electrum in igne, Deus homo est in passione.

« Ideoque et quod nascetur ex te sanctum, vocabitur filius Dei. » Ac si aperte
dicat : Ac per hanc unionem Verbi Dei ad hominem vitae' factam, non solum-
modo ipsum Verbum filius Dei dicetur, verumetiam ipse homo a Verbo as-
sumptus filius Dei vocabitur. Et attende, quod ait, « vocabitur, » de homine
potius, quam de Verbo, cui competit esse. Quod diligenter evangelista consi-
derabat, quum diceret² ε « In principio erat Verbum. » Non enim dixit: Vo-
cabatur Verbum, sed : « Erat. » Esse namque proprium est incommutabili-
tatis divinae , sicut ipse ad Molsem loquitur³z « Haec dices filiis lsrael: «Qui
« est, misit me ad vos.» Qui est, inquit, hoc est, qui incommutabiliter con-
sistit : quia nequaquam verum habet esse, nisi quod est incommutabile. Ubicun—
que mutatio fit, esse pariter et non esse concurrunt. Illi ergo proprium est esse,
qui penitus ignorat non esse. Unde bene dictum est⁴ : « Erat Verbum, » potius
quam vocabatur. Vocatio quippe non est aeternitatis, sed temporis; nec ad natu-

¹ Corinth. Ι, cap. 1, v. 23. - ¹ Joan.‚ cap. 1, v. l. — ³ Exoct„ cap. m, v. 14. — ⁴ Joan„ cap. ι, v. 1.

