456 PETRI ABAELARDI

plenum , Deuteronomic' liber his verbis profitetur¹ : « Quando peccaverit homo
quod morte plectendum est, et adjudicatus morti appensus fuerit in patibulo,
non permanebit cadaver ejus in ligno, sed in eadem die sepelietur, quia male-
dictus a Deo qui pependit in ligno : et nequaquam contaminabit terram tuam,
quam Dominus dederit tibi in possessionem. » Cujus quidem capituli memor
Apostolus, quum Galatis scriberet, ait²ss ; « Christus nos redemit de maledicto
legis, vfactus pro nobis maledictum, quia scriptum est : « Maledictus omnis qui
« pendet in ligno. »

Ex his itaque verbis liquide monstratur , quam ignominiosum crucis pati-
bulum apud Judaeos praecipue habebatur , qui solam litterae superficiem, non
mysticos sensus in lege perquirunt. Sed quid est magis absurdum, quam omnes
eos divinae maledictionis damnatione dignos credi, qui hoc genere mortis potius
quam alio puniantur? Non enim modus poenae, sed lapsus culpae reum efficit.
Unde et scriptum est³ : «Justus qua morte praeocupatus fuerit , in refrigerio erit. υ
Sin autem velamen Moysi detrahentes revelata facie legem interius speculemur,
convenienter hanc maledictionem tam singulis hominibus per culpam quam ipsi ’
Christo per poenam poterimus applicare. Pro peccato quippe priorum parentum ,
quod in ligno vetito commissum est, omnes inde damnationem incurrimuS, et
tanquam in ligno morimur, qui cum originali peccato nascimur, juxta quod et
Dominus Adam increpans, et quasi maledictionis sententiam intorquens, ait* :
ξ( Maledicta terra in opere tuo. » Omnes itaque, sententiam hanc damnationis
ab Adam contrahentes , quasi cadaver sine vita nascimur et permanemus , ante-
quam ex aqua et spiritu renati, ab hac animae morte vivificemur. Cadaver
autem suspensione ligni mortuum eadem die sepeliri praecipitur, quia in hac
ipsa vita praesenti qua nascimur, consepeliendi Christo per baptismum sumus;
ne videlicet terra nostra contaminetur , hoc est, ne in contagio terrenae genera-
tionis remaneamus, si regenerati specialiter non fuerimus. Bene itaque dicitur
maledictus a Deo qui pendet in ligno, quia etsi nondum propria incurramus
peccata, illud tamen unum quod originale dicitur peccatum in ligno, ut dictum
est, scientiae boni et mali commissum ad damnationem nostram sufficit, cui
divino judicio deputati sumus, et ob hoc a Deo quadam maledictione percussi.
Quae quidem maledictio, et in Christum retorquetur per poenam, quem per-
cussum a Deo et attritum propter scelera nostra Propheta longe ante praedixerat.
Et sicut caeteri in ligno, ut dictum est, mortem animae incurrerunt, sic iste
mortem corporis, ut per hanc ab illa nos liberans, maledictionem nostram in

¹ Dent„ cap. xx, v. 22 et sq. —- ³ Galat„ cap. ιιι, ν. 13. - ³ α Justus autem si morte praeoccupatus fuerit... ι
(Sap., cap. iv, v. 7.) — ⁴ Genes„ cap. ιιι, v. ¹7.

