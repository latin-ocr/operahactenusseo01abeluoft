IN DIE PASCHAE SERMO. 463

paschalis solemnitatis laetitiae non solum proximum ‘moestitiae biduum praepo-
nitur, verumetiam totius quadragesimae abstinentia praemittitur. In qua quidem
quadragesima, voces illae gaudii: « Alleluia, Gloria in excelsis Deo, » et apud
clericos etiam ε « Te Deum laudamus, » reticentur, et paschalibus gaudiis reser-
vantur, ut eo tunc gratiores sint quasi novae, quominus antea fuerant usitatae. Con-
stat quippe quadragesimam dominicae abstinentiae, ad cujus exemplum vel imi-
tationem nostra est instituta, nequaquam eo tempore extitisse ‚ quo nunc nostra
peragitur , sed a die Theophaniae ipsa incoepisse, ipsumque Dominum post
baptismum statim ad desertum transiisse ‚ sicut Marcus commemorat¹ , ibique
quadraginta dierum et noctium abstinentiam habuisse; non in diebus proximis
Paschae , sicut nunc nostra fit quadragesima3 ea quam diximus congrua dispensa-
tione, ut videlicet eo gratior dominicae resurrectionis exultatio fiat, quo major
abstinentiae maceratio, vel poenitentiae praecessit afflictio. Quid igitur mirum, si
et biduum illud dominicae passionis ac sepulturae in luctu compassionis praecipue
ducimus, ut post fletum gratior habeatur risus , nec jam dominicae pressurae re-
cordemur, resurrectionis gloria superveniente? Unde et Apostolus ² : « Etsi
Christum noverimus secundum carnem, sed jam non novimus.» Ac si aperte
dicat: Et si olim corpus Christi carnale, hoc est infirmum ac passibile seu mor-
tale fuisse non dubitemus , jam ipsum quasi spirituale factum novimus3 nec jam
tam infirmitatem illam quae praecessit, quam gloria resurrectionis, quae sub—
secuta est, attendimus. Quae quidem gloria si in ipsis quoque membris Christi,
sicut in ipso capite Jam esset completa, nequaquam eorum passiones vel dormi-
tiones solemnem haberent celebrationem. « Quum enim, » inquit Apostolus³, « ve-
nerit quod perfectum est, evacuabitur quod ex parte est. » Perfecta autem glori-
ficatio sanctorum in resurrectione est futura, ubi tunc singulis erunt gemina·
stolae, quibus jam datae sunt singulae. Adeo autem propter excellentiam resur-
rectionis proximae dies crucifixionis solemnitatem non habet, quod ubi Pascha·
solemnitas imminet, festiva jocunditate Crucis venerationem celebramus , quod
totum ad dominicae passionis honorem pertinere dubium non est , propter quam
solummodo haec tota reverentia Cruci exhibetur. Unde et hymni vel caetera
quae de passione sunt, ibidem decantantur.

Illud quoque non praetermittendum aestimo, primitias dormientium Christum
ab Apostolo dictum esse‘, quod primus in hanc immortalitatis gloriam sur-
rexerit. Nam etsi plures ante eum, vel ab ipso, vel a prophetis suscitati sunt,
iterum mortui esse non dubitantur. llli quoque, quos in testimonium suae resur·

⁴ Marc„ cap. ι, v. 13. - ¹ Corinth. 11, cap. v, v. 16. — ³ Corinth. 1, cap. xm, v. 10. - ⁴ lbid.‚ cap. xv,
v. 20.

