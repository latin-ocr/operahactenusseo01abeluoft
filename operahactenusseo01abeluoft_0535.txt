IN ASSUMPTIONE BEATAE MARIAE SERMO. 524 ι

jacerent exlege, qui semen in Israel non relinquerent, et quaedam legis coactio-
nes ad nuptias compellerent. Usque adeo namque lex ista matrimonii vigebat,
ut ipsa quoque mater Domini tam a parentibus quam a lege coacta desponsari
sustineret. Divina tamen revelatione confidens virginem quoque illum , cui et
virgo nubebat, ad virginitatis servandae consensum se trahere non desperabat.
Pro quo maxime impetrando in ipso desponsationis tempore secretum orationis
cubiculum tenere credenda est quo ingressus fuisse angelus memoratur ad eam
missus. Non enim eam exterius cum secularibus feminis morantem reperit, sed
abditam pudicitiae et cubiculi ostio clauso devote Dominum orantem, et sin-
cerae orationis puritate propositi sui concordiam Domino commendantem. Unde
et in mediis precibus suis angelicam visionem meruit, qua sic ad integrum con-
fortaretur, ut et votum virginitatis ei ‘Dominus custodiret, et a maledictione legis
de ipsa nascendo ei pariter provideret, et per eam in mulieribus benedictam,
sicut et ipse mox angelus commemorat, universo mundo benedictionem infun-
deret, illud ei scilicet semen largiendo, de quo Abrahae promiserat, dicens¹ ε « In
semine tuo benedicentur omnes gentes. υ

Haec itaque tanquam aurora consurgens, prima claritate mundum illustravit,
quia prima castimoniae nitorem , et sanctae virginitatis propositum in exemplum
proposuit. Sed quia non satis est ad laudem ipsius unum virginitatis bonum, si
caeterorum gratia desit , lunae quoque comparatur ejus pulchritudo, quia totius
‚Ecclesiae dona in ea sunt collata, et quod per partes diversi fideles perceperunt ‚
in eam transfusum est totum, et quae in eaeteris divisa sunt dona , in ipsa repe-
riuntur conjuncta. Et quoan parum est quantamcunque gratiam donorum
habere, si desit in eis virtus perseverantiae, de qua scriptum est': « Qui perseve-
raverit, hic salvus erit, » adjunctum est: « Electa ut sol. » Non enim sicut lunae
· claritas solis defectui subdita est, sed in suo vigore perseverat. Tria itaque in
laude hujus virginis praemissa sunt. Primo quippe comparata est aurorae pro exem-
plo pudicitiae , quae per eam mundo innotuit z post modum lunae, pro plenitu-
dine omnium gratiarum ε deinde soli, pro perseverantia in eis accepta. Quibus
quidem donis adornata, et quasi quibusdam spiritalibus armis munita, tandem
terribilis memoratur ut castrorum acies ordinata. Talis quippe acies et suis est
amabilis, et adversariis terribilis : si videlicet ita ut convenit ordinata fuerit.
Tunc vero bene est ordinata, quum adversus singulos ⁸. . . . irruentes hostes provisi
sunt, qui eis resistere valeant, ne quis locus pateat, quo irrumpere ad feriendum
hostis queat. Scimus scriptum esse quia ⁴ « militia est vita hominis super ter-
ram3 » et qui in agone illo contendit, de quo dicitur⁶z « Non coronabitur nisi

⁸ Genea„ cap. xxu, v. 18.- ⁸ nauh.. cap. x, v. 22. - ⁸ Locus corruptus.-— ⁴ Job, cap. vu , v. 1. —- ⁸ Tim. H,
cap. u,v. 5.

{56

