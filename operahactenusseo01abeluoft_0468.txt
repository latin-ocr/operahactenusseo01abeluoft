454 PETRI ABAELARDI

male locutus sum, testimonium perhibe de malo : si autem bene, cur me cae-
dis? » Tanquam superfluam et inconvenientem Dominus arguithpontificis' inter-
rogationem. Superflua quidem, quia quod palam dictum fuerat, et omnibus
notum, documento non eget. Incongrua vero, quia nemo proprio commen·
dandus est testimonio, Unde bene Dominus eos qui audierunt, potius quam se·
super his censet interrogandos esse. «Hoc autem quum dixisset, unus assistens
ministrorum, etc. » Tanquam contemptor praecepti pontificis, qui de se ad ejus
imperium testimonium non dedit, alapa caeditur. « Testimonium perhibe de
malo, » quia ante poenam criminis testes sunt inducendi. « Principes autem sa-
cerdotum et omne consilium quaerebant falsum testimonium contra Jesum ‚ ut
eum morti traderent. Et non invenerunt, quum multi falsi testes accessissent.
Novissime autem venerunt duo falsi testes, et dixerunt 2 « Hic dixit : «Possum
«destruere templum Dei, et post triduum reaedificare illud¹. » Tanquam occasio-
nem hinc sumentes, quod dixerat Jesus : « Si male locutus sum, testimonium
perhibe de malo. » Falsos testes inquirunt de maledictis ejus, qui veros inducere
non possunt, nec facta ejus arguere. Duo falsi testeS‚ tanquam in ore duorum
falsorum veritas staret, fals0s2 esse convincuntur in his quae Domino imponunt.
Qui enim dixerat : « Solvite templum hoc, » nequaquam se illud factarum esse
vel facere posse praedixerat, sed hoc ab illis potius esse faciendum innuerat, non
quidem de templo manu facto, sicut illi mentiebantur, sed de templo corporis
sui morte per eos dissolvendo. (ι Et surgens princeps sacerdotum ait illi ε α Nihil
respondes ad ea quae istifadversum te testificantur? » Jesus autem tacebat, et .
princeps sacerdotum ait illi : « Adjuro te per Deum vivum, ut dicas nobis si tu
es Christus filius Dei vivi. » Surgens pontifex, et impatiens, quum non inveni-
ret locum calumniae, motu corporis indicat insaniam mentis, et provocat ad
respondendum, ut quamlibet occasionem accusandi inveniat. Tacet Dominus ad
objectum testimonium, quod tam manifeste falsum nulla ex occasione vel re-
sponsione censet dignum. Quod et pontifex intelligens adjurando eum extorquere
nititur blasphemiam, qua manifeste convinci videatur, et summae falsitatis reus,
summam profitens veritatem. Adjuratus Dominus per Deum vivum ne tantae
majestatis laesae reus fieret, veritatem profitetur„ pro veritate damnandus, qui et
ipsa est veritas. Dicit itaque illis Jesus. (Caetera desunt.)

¹ Matth„ cap. xxw, v. 59 et sq. — ² Legendum falsi.

————.-

