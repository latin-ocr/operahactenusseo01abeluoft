CUM PETRI ABAELARDI SOLUTIONIBUS. 284

mini puer accinctus ephod lineo, et tunjcam parvam faciebat mater sua, quam
afferebat statutis diebuS, ascendens cum viro suo, ut immolaret hostiam sole-
mnem. » Sive enim levita, ut probabilius est, sive sacerdos Samuel fuerit z nequa-
quam aetas <pueritiae ministerio ejus convenire secundum legem poterat, ut
videlicet ephod accinctus tanquam levita, vel sacerdos vitam tenera aetate
ministraret. Quaerimus et quam tunicam vel quibus temporibus statutis mater
puero afferret.

Salutio Aboelfzrdz’.-

Ministrare puer in aliquibus officiis minoribus poterat, ephod quoque lineo
accinctus. Unde et illud est Rabani secundum Augustinum ¹ ε « Samuel accinctus
ephod bar, hoc est superhumerali lineo, quod distat ab illo ephod, quo indue-
batur pontifex : quia istud tantummodo lineum fuit, et concessum minoribus
gradibus ad utendum. lllud enim , quod vestiebat pontificem, ex quatuor colo-
ribus, id est, hyacinto, bisso, cocco, purpura, ‚et ex auro habebatur contextum. »
Statutos dies patet esse supradictos trium festivitatum secundum legem, ut in
singulis illis praecipuis solemnitatibus anni, mater sollicita filio novam tunicam
afferret, in qua ipse Domino mundius vel honestius ministraret, superhumerale
lineum desuper habens, quo accinctus, et non oneratus, expeditius ministrare
posset. Quem, ni fallor, habitum monachi nunc imitantur, quum opera manuum
in tunica et scapulari desuper accincto soleant exercere. Quid enim aliud scapulae
quam humeri? Aut quid scapulare nisi superhumerale? Denique, quis improbet
Samuelem, licet puerum, in officio levitarum, pro necessitate ministrare, hoc
etiam Eli jubente, quum nullus tunc in domo Eli reperiretur hoc officio dignus?
Notum quippe proverbium est : « Necessitas non habet legem. »

PROBLEMA HELOISSAE XXXVI .

Rogamus quippe et quaerimus , quis fuerit ille vir Dei a Domino missus ad Eli,
ut eum corrigeret, et mala domui ejus ventura praediceret? Quid et illud sit, quod
inter caetera dicitur , de sacerdote meliore successuro Eli ¹ : « Suscitabo, »
inquit, « mihi sacerdotem fidelem, qui juxta cor meum et animam meam faciat:
et aedificabo ei domum fidelem, et ambulabit coram Christo meo cunctis diebus.
Futurum est autem, ut quicunque remanserit in domo, veniat, ut oretur pro ea,
et offerat nummum argenteum, et tortam panis, dicatque: Dimitte me, obsecro,
ad unam partem sacerdotalem, ut comedam buccellam panis. » Scimus quidem
Samuelem, qui Eli supervixit, fidelissimum extitisse Domino. Sed quod levita

¹ Opp„ t. 111, p. 50. - ' Περ. l, cap. u, v. 35.
1 36

