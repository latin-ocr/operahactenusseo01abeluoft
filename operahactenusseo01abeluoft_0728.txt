74 4 APPENDIX.

semper eruditoria meditabatur, docebat, fatebatur. Tali nobiscum vir simplex et re-
ctus, timens Deum et recedens a malo, tali, inquam, per aliquantum temporis conver·
satione ultimos vitae suae dies consecrans Deo, pausandi gratia (nam plus solito scabie
et quibusdam corporis incommoditatibus gravabatur) a me Cabillonem missus est.
Nam propter illius soli amoenitatem , qua cunctis pene Burgundiae nostrae partibus
praeminet, locum ei habilem prope urbem quidem, sed tamen Arari interfluente, pro-
videram. Ibi juxta quod incommoditas permittebat, antiqua sua revocans studi-a, libris
semper incumbebat: nec, sicut de magno Gregorio legitur, momentum aliquod prae-
terire sinebat, quin semper aut oraret, aut legeret, aut scriberet, aut dictaret. In his
sacrarum operum exercitiis eum adventus illius evangelici visitatoris reperit, nec
eum, ut multos, dormientem, sed vigilantem invenit. Invenit eum vere vigilantem,
et ad aeternitatis nuptias, non u't fatuam, sed ut sapientem virginem evocavit. Attulit
enim ille secum lampadem plenam oleo, hoc est conscientiam refertam sanctae vitae
testimonio. Nam ad solvendum commune mortalium debitum morbo correptuS eoque
ingravescente in brevi ad extrema perductus est. Tunc vero quam sancte, quam de-
vote, quam catholice primo fidei, dehinc peccatorum confessionem fecerit, quanto
inhiantis cordis affectu viaticum peregrinationis ac vitae aeternae pignus, corpus scili·
cet redemptoris Domini acceperit, quam fideliter corpus suum et animam hic etin
aeternum' ipsi commendaverit, testes sunt religiosi fratres et totus illius monasterii,
in quo corpus sancti martyris Marcelli jacet, conventus. Hoc magister Petrus fine dies
suos consummavit; e't qui singulari scientiae magistro toti pene orbi terrarum notus
et ubique famosus erat, in illius discipulatu qui (ΙίΧὶῐ1 : « Discite a me quia mitis sum
et humilis corde, » mitis et humilis perseverans, ad ipsum, ut dignum est credere,
sic transivit. Hunc ergo, venerabilis et carissima in Domino soror, cui post carna·
lem copulam tanto validiore quanto meliore divinae caritatis vinculo adhaesisti, cum
quo et sub quo diu Domino deservisti z hunc, inquam , loco tui, vel ut te alteram in
gremio suo confovet, et in adventu Domini, in voce archangeli, et in tuba Dei de-
scendentis de coelo, tibi per ipsius gratiam restituendum reservat. Esto ergo in Do-
mino memor ipsius, esto etiam, si placet, et sanctis sororibus tecum domino famulan-
tibus fratres congregationis nostrae ac sorores, qui ubique terrarum pro posse suo ei-
dem, cui et tu, Domino famulantur, sollicite commenda. Vale.

¹ nauh„ cap. x1‚-v. 29.

