EXPOSlTlO ΙΝ HEXAMERON. (344

tamus, et dicimus quod factum est vespere et mane dies unus, nequaquam
diem vel vesperam vel mane juxta dies nostros quos nunc habemus accipimus3
sed unam et aliam diem secundum operum distinctionem intelligimus, ut prima
videlicet dies dicatur prima Dei operatio , per quam ipse prius operatus est,
unde nos illuminare de sua notiti'a posset, juxta illud quidem Apostoli ¹, « invi-
sibilia enim ipsius, etc. » Etsi enim materia illa informis primo die creata minus
sufficiens esset ad notitiam vel laudem creatoris quamdiu in illa confusione vel
informitate sui permaneret, illa tamen primae creationis confusio postea sor-
manda atque distinguenda in hunc mundi ornatum quo nunc utimur, et quem
necessarium nobis intelligentes ‚ Deum inde laudamus , non immerito prima
dies dicta est, quia inde humanae notitiae circa Deum exordium coepit. Prius
quippe coelum et terram creari necesse fuit, hoc est materiam futurorum in
elementis praeparari, quam eam in opera subsecuta formari. Primam itaque diem
dicit, ut jam supra meminimus, primam materiae creationem ivn elementis. De
vespera quoque et mane hujus diei sicut et caeterorum jam dudum docuimus,

Nunc autem ut ad intermissa , non dimissa , redeamus, sciat lector nos haec
interposuisse, nec quum audit unam diem vel aliam a propheta dici, moras
istas temporis intelligat, quas nunc in diebus nostris accipimus , sed diversita-
tem dierum ad diversitatem operum referat, quantamcumque moram in suc-
cessione vel operatione sui habentium. Nemo igitur miretur, quum audit secunda
die aquas firmari jam super coelos existentes, tanquam aliqua mora fuerit inter
illam earum existentiam et firmationem ipsarum , quum videlicet statim post-
· quam ibi suerint, firmatae sint ibi. Quod ergo nunc dicitur z «Fiat firmamentum ‚ »
vel « divisit aquas quae erant, etc. , » ista firmatio earum vel divisio ita est acci-
pienda , ut sine dilatione postquam ibi fuerunt in indissolubilem glaciem tan—
quam crystallus induratae, sic stabilirentur et firmarentur per interpositionem
aetheris et aeris , ne ad inferiora dilaberentur quamvis ex natura elementi aqua-
tici aliquid ponderositatis haberent, et juxta philosophos omnia pond‘era nutu
suo ferantur in terram.

Forte et hoc aliquis requirit, si, ut dicitur, aquae illae superiores igni super-
positae in glaciem duruerint, qua vi naturae id factum sit. Ad quod primum
respondeo , nullatenus nos modo , quum in aliquibus rerum affectis vim naturae
vel causas naturales requirimus vel assignamus, id nos facere secundum illam
priorem Dei operationem in constitutione mundi, ubi sola Dei voluntas naturae
efficaciam habuitin illis tunc creandis vel disponendis3 sed tantum ab illa ope-
ratione Dei sex diebus illa compieta. Deinceps vim naturae pensare solemus,

·‘ Rom„ cap. ι , v. 20.
1 81

