SERMONES. 529

⁸ ΙΝ DIE SANCTI MARCELLINI PAPAE ET MARTYRIS,

⁷ AD MONACHOS ROTHOMAGENSES RELIQUIAS HABENTES.

SERMO XXV 11 .

Superna pietas, fratres , membris suis omnibus ex omnipotentia providens,
sicut fortibus a praesumptione , sic infirmis providet a desperatione. Unde et in
utroque seipsum primo constituens in exemplum , nunc persecutionem declinans
se abscondit , nunc passionis imminente articulo, in tantum pavere ac taedere
scribitur, ut in agonia factus, quasi sanguineas guttas pro sudore contra huma—
nam naturam emitteret , et saepius ad Patrem orans, calicem passionis a se trans-
ire, si possibile esset, postularet. Qui etiam infirma membra in tantum trans-
ferre in seipsum dignatus est, ut diceret¹ : « Nunc anima mea turbata est. Et
quid dicam? Pater salvivifica me ex hac hora. » Ac si diceret z Da mihi con-
stantiam in passione, ne timor praevaleat infirmitati humanae. Quare, o fratres,
Christus dixerit securus per omnia se nullo timore passionis, nullo cruciatu do-
loris posse superari? nostram utique, fratres , infirmitatem his verbis intendebat
consolari, non aliquam imbecillitatem quam haberet exponere. Nobis in his
omnibus consulebat, non sibi providebat, ne forte si aliquid fideles tempore
passionis trepidarent , aut ab ea declinarent, desperatione percussi et de venia
diffidentes dicerent sc ad Christum minime pertinere. Contra quam etiam despe-
rationis plagam non solum 'l'homae dubitationem, verum etiam trinam Petri
negationem infirmis opposuit , et saluberrimum inde cataplasma confecit.
Denique et Marcellinum nostrum, beati Petri vicarium ‚ cujus tempore crebrae
passiones multos terrebant, nonnullos etiam abnegare cogebant, titubare ad
horam Dominus pertulit, et ad tempus cadere, sed non confringi, sicut scri-
ptum est²: «Quum ceciderit justus non collidetur, quia Dominus supponit ma-
num suam. »

Tertio negavit Petrus, nec simpliciter negavit, sed sicut scriptum est³ ε « Coe-
pit detestari et jurare quia non novisset hominem. » Quod vero Matthaeus ait
« detestari, υ Marcus discipulus ipsius Petri, et per ipsum describendo Evangelio
instructus , dixit (ε anathematizare ⁴, » hoc est excommunicationi se subdere, a
quo alii absolutionem expectabant. Nec in una tantum negatione Petri Matthaeus

¹ Joan„ cap. ιιι , v. 27. — ¹ Psalm. xxxvi , v. 24. — ³ Matth„ cap. xxvi ‚ v. 7⁴. - ⁴ Marc„ cap. xur, v· '¹¹-

67

