530 PETRI ABAELARDI

juramentum commemorat, sed· quasi levioribus culpis graviores annectens primo
dixit Petrum negasse, postea cum juramento, tandem cum detestatione simul et
juramento. Marcellini vero juramentum vel detestationem sive anathematizatio·
nem non novimus , nec etiam verba negationis ipsius legimus; sed quasi timore
mortis extra se factum, nec deliberare aliquid permissum. Audivimus ipsum in
sacrificio idoli incensum solummodo posuisse, nec istam transgressionem eum
tolerasse, sed statim convocatis episcopis in seipsum sententiam depositionis
dedisse3 quum nequaquam Petrus de trina sua negatione tantam egerit satisfa-
ctionem, nec etiam ad confessionem venisse legatur, aut satis-factionem aliquam
inde suscepisse.

Quod si post Petrum, Paulum quoque summum coapostolum ejus Marcellino
conferamus, levissimam Marcellini culpam in hac transgressione censebimus.
Legimus quippe Paulum secundum ritum legis , cujus corporales observantias
maxime impugnabat, compulsum a Judaeis , ut more Nazareorum Deo se conse-
craret, necnon et Timotheum discipulum suum ad circumcidendum eis traderet:
quando tamen circumcisionem in tantum superfluam vel periculosam judicabat,
ut diceret¹ ε « Si circumcidamini, Christus vobis nihil proderit; » et generaliter
de observantiis legis’ : « Qui in lege, » inquit , α justificamini , a gratia exci-
distis. » ’

Negaturo Petro Dominus praedixerat quod negaret, et ille constantiam sui pro-
mittens e contrario majora promittebat, et se omnibus praeponens dicebat³ ε « Etsi
omnes scandalizati fuerint, sed non ego. » Et rursum⁴ ε « Tecum paratus sum et
in mortem et in carcerem ire. » Quanto praesumptio promissionis major extiterat,
tanto reprehensibilior Petri ruina, et lapsus est gravior, quanto contra hunc
professio fuerat major. Nemo Marcellinum de transgressione, quae facta est, prae-
munierat : nullius exhortatione ne id praesumeret praeventus erat. Mendax in pro·
missione Petrus, sicut et in negatione repertus est. Nec in una tantum, ut dictum
est, negatione, sed trina, nec simplici, sed cum anathematizationis detestatione.
Qui, quamvis poenituerit, multo tamen tempore passionem suam distulit. Quam
denique fugienS, sicut scriptum est, a Domino illi obviante quasi nolens redire
compulsus est, juxta quod ei Dominus praedixerat⁵ : κ Quum autem senueris,
extendes manus tuas, et alius te cinget, et ducet quo tu non vis. » Scriptum de—
nique esse vestra novit fraternitas⁶ : « Septies cadit justus , et resurgit, υ ac si
aperte dicat : Quanquam fidelis crebris tentationibus pulsatus septem principa-
libus vitiis succumbat victus, divino tamen non destitutus auxilio, a profundo

⁴ Galat„ cap. v, v. 2. - ⁵ ibid„ v. 4. - ³ Matth„ cap. xxvi, v. 33, - ⁴ Luc„ cap. xxu, v. 33. — ⁸ Joan..
cap. xxi, v. 18. — ⁰ Prov„ cap. xxiv, v. 16.

