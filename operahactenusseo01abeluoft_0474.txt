460 PETRI ABAELARDI

indutus suis vel alienis vestibus, et per tot loca tam impie distractus, ut ab
omnibus magis illuderetur? quis denique sanctorum ipsum , quo necandus esset,
patibulum bajulare compulsus est? Quid ad hoc, fratres, recogitare, vel dicere
valemus, nisi illud propheticum in nobis semper ingemiscere¹ ε «Quid retribuam
Domino pro omnibus quae retribuit mihi? υ et pro viribus nostris ad vicem
tantae caritatis ejus reddendam nos praeparare, sicut et subditur’ ε «Calicem
salutaris accipiam ‚ etc. » Quod quia virium nostrarum non est, ut calicem salu-
taris accipiamus, hoc est passioni Jesu patiendo communicemus, et nostram
quoque crucem bajulando , eum sequamur3 ipse sua gratia nobis conferat, ad

honorem cujus ipsam, qua redempti sumus, Crucem die veneramur hodierna.
Arnen.

IN DIE PASCHAE.

SERMO XIII .

Quantum ad devotionem vel honorem feminarum paschalis exultatio sole-
mnitatis pertineat, tam Veteris quam Novi Testamenti paginae testantur. Veteri
quippe pascha in AEgypto a populo Dei primum celebrato, et ea nocte per sub-
mersionem AEgyptiorum fidelibus liberatis, canticum gratiarum non solum viri,
sed etiam feminae, ut Emodus narrat, Domino persolvunt. Scriptum quippe ibidem'
est³z « Tunc cecinit Moyses et filii Israel carmen hoc Domino, et dixerunt:
« Cantemus DominO, gloriose enim, etc. υ Ubi et de cantu quoque feminarum
seorsum adjungitur'01 « Sumpsit ergo Maria prophetissa, soror Aaron, tympanum
in manu. Egressaeque sunt omnes mulieres post eam, cum tympanis et choris,
quibus praecinebat, dicens : « Cantemus Domino, gloriose enim, etc. » Quod
quidem feminarum canticum quanto mysterio plenum describatur, diligenter
attendite. Hic quippe Maria, quae choro illi feminarum praecinebat, quae quum
virum habuisse non legatur, virgo intelligitur, ut non solum voce cantici, sed
etiam privilegio dignitatis praeiret caeteris ‚· non solum cantasse memoratur, sicut
Moyses vel populus3 sed etiam prophetes esse describitur, et tympanum in manu
tenuisse. Quid enim prophetes, nisi videns interpretatur? Quum visionem autem,
id est, revelationem cantat, cui verborum quoque mysteria Dominus revelat3

⁸ Psalm. cxv, v. 19. ·— ² lbid. — ³ Exod„ cap. xv, v.1. - ⁴ 1bid., v. 20.

