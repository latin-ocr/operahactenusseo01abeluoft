lN mr: sANcT1 MARCELLlNl SERMO. ’ 534

tanto vitiorum emergit, illam a Domino postulationem adeptus¹ ε « Non me de-
mergat tempestas aquae, neque absorbeat me profundum, neque urgeat super,
me puteus os suum. n Tertio negavit Petrus, septies cadit justus. Semel Marcel-
linus titubavit magis quam cecidit, qui tam cito surrexit, et titubationem suam
confestim non tam poenitentiae lacrymis ut Petrus, quam virtute passionis expiavit
intrepidus. De qua quidem perfectione virtutis Dominus ait²: « Majorem hac
dilectionem nemo habet, etc. »

Scimus , fratres , divina disponente gratia , summos in virtutibus viros magnos
quandoque peccatorum pertulisse casus, tamen propter humilitatis concordiam
ac providentiae curam³. . . contra desperationis insaniam Domino per Psalmistam
nos ita consolante‘ ε κ Nunquid qui dormit , non adjiciet ut resurgat? υ Quis
enim dormiens non piger ad operandum, et per negligentiam torpens atque ad
horam deficiens? Quales quidem adhortans Apostolus ait⁸: «Surge, quae dormis,
et exsurge a mortuis, etc. » Ecce Petrus , qui prius Simon dictus , postmodum a
Christo petra Petrus est appellatus, hoc est a firmitate firmus, cui et Dominus
dixit⁸ τ « Ego rogavi pro te, ut non deficiat fides tua, et tu aliquando conversus
confirma fratres tuos. » Tertio lapsus ore solummodo, non mente Christum ab·
negat. Ecce Marcellinus Petri successor, et tam infirmitatis trepidatione quam
postmodum cum fortitudine vicarius ejus, semel labitur titubans, nec deficienS,
confestim convalescens; his quibus praeerant in exemplo sunt positi, ne propter
quemlibet lapsum desperent. Dictum est Petro a Domino quamvis negaturo, ut
confirmaret fratres. Novimus et Marcellinum confirmatam a se thebaeam legio-
nem in fide ad coelos praemisisse. Cujus et discipulus Marcellus papa et martyr
ei succedens sanctum magistri exitum confirmavit, sicut et ante actam ejus vitam
thebaeana legio comprobavit3 ut tam priora ejus quam posteriora commenda·
tione digna totam medii dubitationem tollant vel desperationem. Sicut autem
istos Dominus in clero, ita David Salomonem praemisit in populo, qui gravi suo
lapsu peccata7.... solarentur, ne post quantacunque crimina de indulgentia de-
sperarent. Maximus ille regum ac prophetarum David, adulter simul, proditor,
et homicida, quanto in virtutibus amplius creverat, tanto majus praecipitium de
culmine pertulit virtutum. Quo enim altior gradus, tanto gravior casus. Salomon
ille Idida, hoc est dilectus Domini, de quo et Dominus praedixerat⁸ : « Ego ero
illi in patrem, etipse erit mihi in filium, » in tantum abominationibus lapsus est
puteum, ut concupiscentia carnis devictus divinum cultum omnino desereret , et
tanto tempore idolis deserviret, a quo nec idolorum excelsa sunt ablata. Nec id

¹ Psalm. zxvm, v. 16.—¹Joan.‚ cap. xv,v. 13.- cap. v, ν. 14. — ⁶ Luc„ cap. xxn. v. 34. - ⁷ Locus
⁸ Locus corruptus. — ⁴ Psalm. xi.. v. 9. - “ Ερὴεε., corruptus. - ⁸ Περ. lt, cap. vn, v. ¹4

