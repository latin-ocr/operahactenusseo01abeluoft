 

EXPOSlTIO IN HEXAMERON. 639

coelum nuncupans firmamentum propter sustentationem superiorum aquarum ε
item· aquas super firmamentum positas coelos, quidem spiritualibus humiliores ,
sed. omni creatura corporali superiores. υ

Quidam ad inundationem diluvii reservatas , alii vero rectius ad ignem side-
rum temperandum suspensas affirmant. Beatus vero Augustinus istas opiniones
praetermittens de aquis illis superioribus, utrum videlicet glaciales sint vel non ,
vel quas in se habeant utilitates, ait : « S'ane quales ibi aquae sint quosve ad
usus reservatae conditor ipse noverit, esse tamen eas, ibi Scriptura testante, nulli
dubium est. η Quod ergo tantus doctor quasi dubium sibi reliquit, affirmare
nobis arrogantissimum videtur. Quod >‘vero nonnulli opinati sunt eas ibi consti·
tutas et reservatas ad inundationem diluvii, ut inde scilicet labentes abundantia
sui terram cooperirent, frivolum omnino deprehenditur. Quum enim Psalmista
longe post diluvium existens dicat ¹ ε κ Et aquae quae super coelos sunt laudent
nomen Domini, η profecto ibi nunc quoque sicut ante constat eas existere.
Quippe non ait ε Quae erant, sed ε Quae sunt. Quod si pars quaedam inde sit de·
lapsa , nequaquam firmamentum illi parti fuit interpositum, quod nequaquam
ita eas firmavit, ut non ulterius laberentur. Constat etiam, ut Genesis refert,
diluvium ex abundantia pluviarum fuisse, ruptis etiam fontibus abyssi magnae :
quibus postea clausis et prohibitis pluviis , ipsum diluvium cessavit. Certum
autem habetur pluvias nequaquam oriri nisi terrarum exhalatione, cum sol vi-
delicet eas calefaciens vaporatione sui aquas tenues tanquam in fumo ex cale—
factione terrae conscendentes attrahit. Non itaque illa aquarum abundantia, quae
in pluviis fuit, de supernis, sed infimis originem hahuit. Ubi et quum jam diluvio
cessante, additur non solum quia pluviae sunt prohibitae, sed etiam quia clausi
sunt fontes, manifeste innuitur totam illam aquarum in diluvio abundantiam
nonnisi de inferioribus aquis fuisse , quae in die tertia congregatae sunt ut appa-
reret arida„ Quod vero dictum est, quia cataractae coeli in diluvio sunt apertae,
et facta est pluvia, coelum ipsum aereum ,. unde pluvia manat, non aethereum
dicit : cataractas vero non arcta foramina dicens , abundantiam pluviae insinuat,
tanquam tunc nihil nubium vel aquae vaporatae aer uspiam retineret. Aqua itaque
desuper in pluviam labente , et obstrusis terrae foraminibus, terram undique
aquis cooperiri necesse fuit, sicut et in die tertia antequam illae eaedem aquae
inferiores in unum congregarentur locum ut appareret arida. Quid ergo sus-
pensio illa aquarum utilitatis* habeat, quod nec a sanctis certa sententia definitum
est, difficillimum disseri arbitror. Illa tamen nobis probabilior videtur opinio,
ut ob hoc maxime ad calorem temperandum superioris ignis constituerentur,

⁸ Psalm- cumn, v. ⁴02

