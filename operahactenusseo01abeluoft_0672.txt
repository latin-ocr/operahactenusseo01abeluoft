658 PETRI ABAELARDI

dicitur, terrae dominari vel praeesse posset in uno* paradisi loco semper con-
clusus, caeteris omnibus mundi partibus ignoratis tanquam nondum visis? Aut
quod postmodum ait ε « Crescite et multiplicamini 61. replete terram ‚ » quo-
modo unquam eveniret , si in tantula parte mundi conclusi nondum exirent in
diversas mundi regiones? Nulla itaque ratio habet totam hominum futuram
multitudinem in illo uno paradisi loco semper conversaturam esse ‚- si non pec-
cassent, sed inde postmodum sicut et de arca per mundum dispergendos esse ,
nihil poenale alicubi reperturos, quum nulla maledictione pro peccato terra per-
cuteretur a Deo. Ideo tamen primos homines in paradiso locatos primum cre-
dimus , quo temperies illa loci, quem principio Dominus plantaverat, fructibus
plurimum abundaret, nondum his ita vel caeteris per mundum propagatis. Sed
nec de ligno vitae diffitendum est, ne ante maledictionem terrae per plantatio-
nem multiplicari posset in terris. Tunc utique universae terrae homo praeesse et
dominari posset, et multis usibus ei animantia caetera esse fortassis postmodum
et in esum ei concessa, sicut post diluvium a Domino Noe concessum est. Pos-
sent et delectationem nonnullam homini afferre secundum sensuum diversita-
tem, quum ex cantu auditum mulcerent , vel ex pulchritudine formae visum
oblectarent, vel odoris suavitate olfactum reficerent, vel quibuscunque modis
diversae ipsorum naturae diligenter cognitae in amorem et laudem creatoris nos
amplius excitarent, juxta quod ad eum Psalmista dicit ¹ : « Delectasti me, Domine,
in factura tua , et in operibus manuum tuarum exultabO. »

Sunt fortassis quibus hujusmodi quaestiones frivolae esse nec rationabiliter
moveri videntur, quum quis videlicet quaerit de aliquo nunquam eveniente , et
dicit quid fieret si ita esset. Quae namque, inquiunt, ratio est quaerere· si ita esset,
quod nec fieri habet , sicut nec illud esse? Dicunt itaque Deum praescium futu-
rorum hoc homini concessisse, ut per rationem dominaretur caeteris animanti-
bus, et ea constringere posset atque opprimere, quamvis corpore validiora, ut
¹ videlicet ex concessa sibi ratione tanto eum homo amplius diligeret, quanto
amplius in hac se ab eo accepisse cognosceret.

Quum dicit ‚ «volatilibus coeli, » hoc est avibus, non ad differentiam aliquam
volatilium additum est « coeli, » sed ad demonstrandum per quam partem
mundi volare habeant3 sicut etiam dictum est « piscibus maris, » vel sidera coeli
dicere solemus , non ad aliquorum determinationem, sed magis ad eorum ex-
primendam proprietatem ubi esse habeant. Coelumergo hic tam aereum quam
aethereum comprehendens, quidquid ab inferioribus aquis usque ad superiores
interest hoc vocabulo nuncupat.

¹ Psalm. xm, v. 5.

