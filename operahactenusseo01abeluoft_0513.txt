IN FERIA QUARTA PENTECOSTES SERMO. 499

quippe dominicae conceptionis exordio, quo, ut expositum est , terram tetigit,
ita diligenter quid id hac terra egerit , comprehendere curavit, ut nec mortem
ipsius , nec resurrectionem , nec ascensionem praetermittens, ad excellentiam
festivitatis hodiernae commendandam perveniret. Congruo quidem ordine tan-
quam a capite ad membra per mirabilem sancti Spiritus operationem deducens,
quum ipse scilicet, cujus operatione conceptus est, Dominus apostolici virtutem
consummavit exercitus.

Tria itaque a Domino tacta quodammodo tabescunt, dum ab ipso humanitas
assumpta usque ad dissolutionem perducta est mortis. Unde et ipsemet de hac
dissolutione mortis ad Patrem ait ¹ : « ln pulverem mortis deduxisti me.» Et quia de
morte ipsius maxime contristati apostoli fuerunt, hanc maximam eorum justitiam
luctum appellat propheta, quum subjungit : « Et lugebunt omnes habitantes in ea.»
De quo etiam luctu quasi vespertino, ante matutinam resurrectionis ejus laetitiam,
Psalmista praedixerat¹ : « Ad vesperum demorabitur fletus, et ad matutinum laetitia. »
In terra quasi tabescente fideles habitant, dum in assumptae humanitatis morte spem
suae redemptionis collocant. Quam videlicet spem nequaquam retinerent, nisi de
mortis casu conscenderet resuscitatus. Unde et subditur : « Et ascendet sieut rivus
amnis , et defluet sicut fluvius AEgypti. » Rivus quandiu in alveo suo conclusus co-
hibetur, nec se erigens alveum excedit, nequaquam terras circumjacentes irrigare
valet. Quasi ergo de alveo vivus amnis ascendit, quum incarnata Dei sapientia deipso
mortis loco , quo depositus fuerat, hoc est de sepulcro resurgit. Tunc circumja-
centem terram irrigat ut fructificare possit, dum desperata prius discipulorum
corda fide corroboravit3 ut spe suturae beatudinis, quam eis resurgens exhibuit ,
bonorum operum fructus proferant. Quod autern rivum amnis prius appellavit,
consequenter fluvium AEgypti nuncupans, diligenter describit congrua parabola
illi fluvio AEgypti, qui Nilus appellatur, Dominum comparans. De hoc quippe
fluvio, et singulari quadam ejus natura Beda in libro de Natura Rerum ita me-
minit³ ε « Nilo flumine pro pluviis utitur AEgyptus‚ propter solis calorem imbres
et nubila respuens. Mense enim maio, dum ostia ejus quibus in mare influit,
zephyro flante, undis ejectis, arenarum cumulis praestruuntur, paulatim intume-
scenS, ac retro propulsus, plana irrigat AEgypti. Vento autem cessante, ruptis-
que arenarum cumulis, suo redditur alveo. » Nilus itaque de paradiso manans
ipsa Dei sapientia est de supernis descendens, ut nos de fonte vero potaret, et hu-
jus mundi AEgyptum, id est tenebras' ipsa carnis assumptae praesentia illustraret,
de qua scriptum est ⁴ ε « Erat lux vera, quae illuminat, etc. υ Hic fluvius per
septem ostia in mare dicitur defluere. Quae scilicet ostia dum, vento flante, arenis

¹ Psalm. xxi, v. 16. - ³ Psalm. xxnx, v. 6. - ³ Cap. xtiu, Opp. t. ll , p. 3⁰. -· ⁴ Joan., cap. ι, ν. 9.

