IN PASSIONE DOMINI SERMO. 439

et iniit cum eis pactum , ut pro triginta argenteis Jbesum traderet illis. Quum enim
retulisset Matthaeus , Dominum approbasse effusionem unguenti super caput ejus
a muliere factam, statim adjunxit¹ ε ι( Tunc. abiit unus ex duodecim qui dicitur
Judas , etc. ³> In quo et Marcus similiter consentit. Quod ergo utrique tunc Ju-
dam ad hoc quod diximus abiisse referunt, satis diligenter innuunt, ad hoc eum
inde commotum fuisse atque indignatum, quod hac etiam vice confusus pretium
unguenti non potuit obtinere.

Quid autem Dominus quinta feria egerit, hoc est die coenae, quo tunc, ut dixi-
muS, Pascha Judaeorum contigit, et ipsis certum est evangeliis, ubi scriptum est:
« Prima autem die azymorum, accesserunt discipuli ad Jesum, dicentes : « Ubi vis
« paremus tibi comedere pascha? n Et misit Petrum et Joannem, dicens : « Euntes
« parate nobis pascha, ut manducemus.» At illi dixerunt : «Ubi vis paremus?» Et
dixit ad eos : « Ecce introeuntibus vobis· civitatem, occurret vobis homo amphoram
« aquae portans. Sequimini eum in domum in quam intrat, et dicetis patrifami—
« lias domus: Dicit tibi magister: «ι Ubi est diversorium, ubi pascha cum discipulis
« meis manducem? » Et ipse ostendet vobis coenaculum magnum stratum, et ibi
« parate.» Euntes autem invenerunt sicut dixit illis, et paraverunt pascha. Et quum
facta esset hora, discubuit ‚ et duodecim apostoli cum eo. υ Discubuit quidem Α
ad vetus pascha primo celebrandum. Quod vero tam Matthaeus quam Marcus
dicunt, hoc esse factum prima die azymorum , quae videlicet dies proprie pascha
dicebatur, ut supra meminimus ‚ sicut septem dies sequentes azymorum voca—
bantur; sciat lector ipsum diem Paschae nomine quoque azymorum comprehendi
posse, quum in eo etiam azymis cum lactucis agrestibus vescerentur. Paschae

quoque nomine nunnunquam e converso dies azymorum continetur juxta illud
Joannis: « Ante diem festum Paschae. » Saepe etiam Pascha ipsa hostia Paschae

potius quam dies appellatur, juxta illud : α Ubi vis paremus tibi comedere pascha ι) »
Et alibi ε « Venit autem dies azymorum, in qua necesse erat occidi pascha. » Et
Apostolus ¹ : « Pascha nostrum immolatus est Christus , » hoc est ipse nostra hostia
paschalis. Quod vero Joannes ait : « Et coena facta, quum diabolus jam misisset in
cor ut traderet eum Judas, surgit a coena, » ut videlicet pedes lavaret discipulorum.
Et postmodum ablutione facta, subjungit : « Quum recubuisset, iterum dixit eis 2
Scitis quid fecerim vobis, etc. η Hoc insinuare videtur, quod intra coenam veteris
Paschae et coenam dominicam , pedes Dominus ablueret, per hoc patenter innuens,
neminem ad sacrificium Christi dignum accedere, nisi prius ablutis pedibus,
hoc est affectionibus animi mundatis, alioquin judicium sibi comedit et bibit.

⁴ Manli„ cap. xxvi , v. 14. Reliquos evangelistarum invenies apud Matthaeum, cap. xxvi et sq. —Marcum .
locos de Passione Domini a nostro Abaelardo compilatos cap. xiv et sq.; -Lucam , cap. xxu et sq.; -· Joannem ‚

omnes minutatim notare parum utile esse duximus. Eos cap. xm et sq. ν- ¹ Corinth. t, cap. v, v. Τ.
k

