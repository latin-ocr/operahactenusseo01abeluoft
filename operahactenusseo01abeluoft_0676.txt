662 PETRI ABAELARDI

in diversis operibus dictum est , vidit quod esset bonum3 sed ita distinxit, vidit
Deus cuncta quae fecerat; et postmodum nequaquam repetens « vidit η subin·
tulit «et erant valde bona. » Non enim juxta hoc quod exposuimus de singulis ,
vidit Deus quod esset bonum, hoc est videre hoc nos et intelligere fecit ex
manifesta eorum utilitate. Potuit de omnibus dici, quia viderit cuncta bona
propter operationem saltem secundae diei de suspensione aquarum, quarum,
ut diximus ‚ utilitatem nondum probare valemus. Quod ergo dictum est « vidit
cuncta et erant valde bona, » tale est quod nihil in eis ab ipso perfecte cognitis
corrigendum censuit, sed tantum omnia bona condidit, quantum bona condi -
oportuit, ut nihil scilicet in conditione sua plus boni accipere illa decuerit,
juxta illam quoque Platonis sententiam, qua mundum ab omnipotente et non
aemulo factum Deo convincit nequaquam meliorem fieri potuisse. Quod et Moy-
ses considerans, asserit omnia valde bona creata, quamvis de omnibus ratio-
nem reddere nec ipsi etiam concessum esse credamus. Non tamensssingula in se,
sed'omnia simul valde bona dicit ‚ quia ut beatus quoque meminit Augustinus,
bona sunt singula in se, sed cuncta simul valde bona : quia quae in se conside·
rata nihil aut parum valere videntur, in tota omnium summa valde sunt neces·
saria. Unde dicitur ¹ ε « Magna opera Domini, exquisita in omnes voluntates ·
ejus. »

Movet fortassis aliquos quum dicitur, « valde bona, „ quid de quibusdam
animantibus vel plantis venenatis dicamus, vel de aliis quibusdam quae omnino
superflua censentur, vel denique de ipsis apostatis angelis, qui ab ipso statim
exordio suae creationis superbiendo mali facti sunt. Sed quia malitiam istam a
se postmodum habuerunt, non in sua creatione acceperunt, nequaquam a Deo
facti sunt mali, sed a seipsis superbiendo corrupti. Quia ergo et illi γ spiritus
facti sunt boni et absque peccato , sed non tales perstiterunt, nequaquam pro·
pter hoc negandum est opera Dei bona fuisse, quum illos quoque spiritus bonos
condiderit, in ipsa scilicet spiritali substantiae natura, quam ipsi superbiae labe
maculaverunt , non destruxerunt. Opera itaque Dei cuncta bona sunt, et omnis
creatura bona est praedicanda, quia nihil peccati vel mali in ipsa suae creationis
origine accipiunt, sed singulis tantum confert Deus quantum convenit, ut non
solum bonae , verum etiam optimae, id est valde bonae, singulae abipso fiant
creaturae. Nec solum tunc quum primo crearentur, verum etiam quotidie quum ex
illis primordialibus causis nascendo procreantur vel multiplicantur. Etsi enim
infans qnum nascitur nondum bonus homo dicatur, quod ad mores pertinet, ,
bona tamen est creatura. Sic et pullus quum nascitur, quamvis nondum sit bonus

¹ Psalm. cx , v. 9.

