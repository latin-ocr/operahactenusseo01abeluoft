464 PETRI ABAELARDI

rectionis suscitatos Evangelium narrat, quum dicitur¹ ε « Et petrae scissae sunt, et
monumenta aperta sunt, et multa corpora sanctorum qui dormierant surrexe-
runt , et exeuntes de monumento post resurrectionem eJUS, venerunt in sanctam
civitatem, et apparuerunt multis; υ nequaquam ex his verbis intelligendi sunt
ipso die dominicae crucifixionis resurrexisse, sed tunc tantum in fissura petrarum
eorum sepulcra aperta fuisse, et postmodum, ipso die resurrectionis, post eJus
resurrectionem suscitatos esse, et statim in civitatem venisse, et fidelibus appa-
ruisse: Quod itaque dicitur, « exeuntes de monumentis ‚ » post resurrectionem
ejus manifeste indicat, non ante, eos resurrexisse. Quod igitur evangelista et
apertionem sepulcrorum, et resurrectionem eorum, breviter et succincte
commemorat, quasi simul facta sint, per anticipationem rei futurae narrationem
suam breviavit. Notandum quoque ad gloriam dominicae sepuhurae, de qua Isaias
praecinit²: « Et erit sepulcrum ejus gloriosum, υ non minimum profuisse tam
horum fidelium quam caeterorum sanctorum sepulturas, qui Jerosolymis fuerant,
ita nunc occultas esse, ut ubi fuerint ignoretur, nullasque ibi reliquias sanctorum
ibidem tumulatorum apparere: sed omnes inde vel asportatas esse, vel Deum
eas occuluisse, ut tota celebratio honoris dominico vacet sepulcro.

Quoniam vero infidelium multi in tantum de resurrectione hominum du-
bitant, ut nullatenus corpora nostra in pulverem reducta, et dissoluta iterum
suscitari aestiment posse, decrevit divina pietas non solum verbiS, verum etiam
rerum exemplis hanc nobis exhibere, ne quod in minimis saepius operatur na·
tura, nonnunquam in maximis facere divinae potentiae dubitetur gratia. Nemo
quippe est qui phoenicis naturam cognoverit, et quam ei gloriam saepius mo-
rienti et suscitatae divina gratia contulerit, qui de nostra quandoque resurrectione
futura diffidere debeat. Cujus quidem avis naturam et resurrectionis modos si ad
Christum mystice referamus, conrenienter singula ei convenire videbimus. Haec
quippe avis quia unica esse perhibetur, nec masculini, nec feminini sexus esse
cognoscitur; et quia pullos non generat, nequaquam nidificat. Quae quum sibi
mortem post annos plurimos imminere praesenserit, struem quamdam et do-
munculam sepulcri ex ramusculis aromaticis vel ipsis aromatibus sibi praeparat,
tanquam foetorem cadaveris sui per fragrantiam exprimere satagat. In hanc ita-
que aromatum structuram se conferens expirare dicitur, et sole desuper aestuante,
et aromata ipsa calefaciente, combustus in cinerem solvitur. Unde post aliquot
» dies, in modum apis suscitatUS, paulatim alas et ‘plumas induens in pristinum
redit statum. Quae singula nulli tam congrue ut Christo videntur convenire.

¹ Matth„ cap. xxvu ‚ v. 51, 52. — ⁸ lsaiae cap. x! , v. 10. - ³ Galat„ cap. ιιι, ν. 28. - ⁴ Matth„ cap. xxvu ‚
v. 57.

