ΙΝ DIE PENTECOTES SEitMo. 485

scitis a prima die, qua ingressus sum in Asiam, qualiter vobiscum per omnem
tempus fuerim, serviens Domino cum omni humilitate, et lacrymis, et tentatio-
nibus, quae mihi acciderunt ex insidiis Judaeorum : quomodo nihil subtraxerim
utilium, quominus annuntiarem vobis, et docerem vos publice, et per domos,
testificans Judaeis et gentilibus in Deum poenitentiam, et fidem in Dominum no-
strum Jesum Christum. Et nunc ecce alligatus ego spiritu vado in Jerusalem,
quae in *ea mihi ventura sunt ignorans, nisi quod Spiritus sanctus super omnes
civitates protestatur mihi dicens , quoniam vincula et tribulationes me manent.
vSed nihil horum vereor, nec facio animam meam pretiosiorem quam me,
dummodo consummem cursum meum, et ministerium quod accepi a Domino
Jesu , testificari Evangelium Dei. υ Multas tamin antiquo quam in novo populo
solemnitates institutas legimus, verum ad nullam earum Jerosolymis celebran-
dam, vel hunc apostolum, vel caeteros, postquam ad gentes transierunt, nisi ad
istam, ut dicimus, redisse novimus. Venit itaque Paulus Jerosolymam cum
summo, ut dictum est, vitae suae discrimine, praescius eorum quae ibi pateretur.
Venit, inquam, celebraturus Pentecosten , non tam veterem cum Judaeis in tem-
plo, quam novam cum christianis in coenaculo. Ibi quippe uberiore Spiritus
sancti gratia discipulis infusa , angelicam custodiam de templo migrantem
noverat consistere, et antiquam gloriam Synagogae ad novitatem Ecclesiae trans-
latam esse. Quod et beatus commemorans Augustinus Epistoloe Ioannis ho—
melia secunda sic ait ε «Ubi inchoat Ecclesia, nisi ubi venit de coelo Spiritus
sanctus, et implevit totum locum, et factus est sonus quasi ferretur ssatus
vehemens, et linguae divisae sunt velut ignis Ρ »

Liquet itaque quantum huic solemnitati debeat Ecclesia, quando, ut dictum
est, uberiore gratia suscepta, quam discipulis Dominus promiserat, dicens²:
ι( Vos autem baptizamini Spiritu sancto non post multos hos dies, υ vitae spiritalis
sumpsit exordium , donis omnibus cumulata, tanto proinde a carnali synagoga
amplius discreta, quanto spiritalior effecta. ln hujus quidem coenaculi typo,
carissimae sorores, et virgines paraclitenses, vestrum oratorium constructum,
et ipsius summi Paracliti nomine glorioso insignitum , quanta sit devotione tam
vobis quam toti populo Dei venerandum perpendite, quantum vos spiritales
oporteat esse semper attendite : quae Spiritus sancti proprio templo, eique spi-
ritaliter consecrato, ex professione vestra estis dicatae. Sic ergo vivite in hoc
manufacto et corporali templo, ut ipsius spiritale templum effici mereamini.
Hujus quanta sit offensa, et quam· periculosa in eam transgressio facta, ipsa
Veritas testatur, dicens : «Quicunque dixerit verbum contra Filium hominis,

⁸ Act. Apo-st„ cap. ι, ν. 5. — ⁸ Matth„ cap. xn, v. 32.

