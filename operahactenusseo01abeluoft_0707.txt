CONTRA QUEMDAM CANONICUM REGULAREM. 693

revera periculosum esse administrationem ecclesiasticam suscipere , ac difficilli-
mum in ea , quantum oportet desudare : sed profecto tanto majora constat esse
praemia, quanto huic labori major incumbit difficultas. Cui primum illud re—
spondeo Tullianum z « Quod si laboriosum, non statim praeclarum. » Alioquin
in Ecclesia Dei, qui quotidianis nuptiarum molestiis et sollicitudinibus impli-
cantur assiduis, his preferendi essent, qui coelibem vitam ducentes, minus onere
saeculi premuntur, et ob hoc liberius atque purius Deo vacant, tanquam lectuli
quietem adepti. Denique si pro augmento meritorum eos extollis, qui de virtu-
tibus suis confidentes, pugnas tentationum et illecebras mundi magis sustinere
quam fugere decreverunt, vide utrum his, qui continentiam voverunt, consu-
lendum sit, ut in lupanaribus , vel ubi crebras fornicationes¹..., vide aut hanc
xvirtutem >studeant conservare , et se sponte periculis objicientes, sed quae magis
angelos , quam homines attendentes, tanta securitate sui Deum praesumant ten-
tare. Cur etiam clerici feminas in contubernio suo habere prohibentur, nisi tales
consanguinitatis personas, de quibus nulla suspicio turpitudinis possit haberi?
Quas quoque vester maxime, ut dicitis, praeceptor Augustinus in tantum decli·
nare decrevit, ut nec sanctissimam sororem secum habitare pertulerit, dicens :
« Quae cum sorore mea sunt, sorores meae non sunt. » Cur et vos ipsi canonici
regulares a vobis ipsis noviter appellati, sicut et noviter exorti, magno ambitu
murorum claustra vestra sepientes, more monachorum , ab illecebris et tenta-
tionibus saeculi manetis divisi? Si ergo, ut vos quoque docetis, et omnibus patet,
imbecillitati humanae magis provideri convenit a periculis , quam ultro se obji—
cere illis3 profecto consilium est omnia tentamenta, quoad possumus, evitare,
praesertim si eam eligamus vitam, quae et majoris sit meriti, et minus pateat ten-
tationi. Quod tam auctoritate Patrum, quam certis rerum declaratur exemplis.
Vitam contemplationis, quietem tumultuosae fidelium actioni constat a Domino
praelatam fuisse ε et Mariae partem, quam optimam dixit, parti Marthae certum
est anteferri. Quamvis enim Martha reficeret Dominum, felicius Maria reficie-
batur a Domino, et longe meliorem Dominus quam Martha ministrabat refectio-
nem’. Marthae ministratio est necessaria corporis providere, verbum praedica-
tionis erogare, aliorum magis, ex officio proprio , quam sui curam gerere. Non
enim Ecclesiae pastores, in eo quod pastores sunt, tam de propriis quam de
subjectorum pabulis habent cogitare, nec in hoc tam sibi quam aliis proficiunt.
Unde et Dominus quum in hoc officio Petrum constitueret , nequaquam ait⁸ :
α Pasce teipsum, » sed, « pasce oves meas, υ sive, «agnos meos, >³ hoc est pane
spiritalis doctrinae vel exhortationis ipsos instrue vel confirma. De quo quidem

⁸ videtur hic aliquid deesse. — ¹ Luc.‚ cap. x, v. 39 etseq. - ⁸ Joan, cap. xxi, v. 15 et 17.

