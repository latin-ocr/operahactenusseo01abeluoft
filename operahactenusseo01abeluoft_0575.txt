DE LAUDE SANCTl STEPHANI PROTOMARTYRIS SERMO. 564

norma vestra, graece¹ corona dicitur; cujus nominis utraque interpretatio quan-
tum hujus militis excellentiam exprimat facile est assignare. Quod enim dicitur
norma vestra , o fideles , tantis eum virtutibus adornatum innuit, ut ad perfectio-
nem vitae ipse sit omnibus regula disciplinae. Quippe quum dilectio sit legis pleni-
tudo, quis aeque ut Stephanus hanc tam Deo quam proximo visus est exhibere?
Deo quidem pro ipso, et post ipsum prior moriendo, atque illud adimplens, quod
ipse de ipso dixerat² z ι( Majorem hac dilectionem nemo habet, quam ut animam
suam ponat quis pro amicis suis. » Proximo autem, quum pro se lapidantibus
voce magna orans, supplicavit dicens³: « Domine, ne statuas illis hoc pecca-
tum ε quia nesciunt quid faciunt. » Ubi et mox de ipso de tanta perfectione as—
sumpta subditur‘: « Et quum hoc dixisset, obdormivit in Domino.» Et quidem
ipsum pro se orasse Scriptura non reticet, dicens‘: « Et lapidabant Stephanum
invocantem et dicentem z « Domine Jesu, suscipe spiritum meum. » Sed , pro-
fecto, dum pro se orat, nec genua flexisse, nec clamasse voce magna legitur:
ut tanto maj0rem inimicis exhiberet devotionem, quanto eos amplius orationis
suae praesidio egere sentiret, de quorum meritis nihil confidebat. In hac ergo
perfectione caritatis erga inimicos consummatus ,expleta pro eis oratione, statim
in Domino meruit obdormire3 ut de perfecto virtutis cumulo ,primus tam digni-
tate quam tempore martyr, primum perciperet bravium. Decebat quippe ut
talis in acie Domini primus eligeretur athleta, et caeteris anteponeretur, qui, quo
virtute perfectior, eo amplius ad bellum propriis animaret atque instrueret
exemplis : quasi per ipsum Dominus manus omnium doceret ad praelium et
digitos ad bellum. Et ut constantius ad agonem posteros hortaretur, intuens in
coelum vidit gloriam Dei, et sibi jam astantem Jesum, statimque, quasi ad se·
quaces suos in agone corroborandos, exclamat dicens⁸: « Ecce video coelos
apertos, et filium hominis stantem a dextris virtutis Dei. » Ac si diceret: Pu-
gnate et vos fortiter, dimicate viriliter ε quia post agonem pugnae, nulla est jam
dilatio palmae. State in acie intrepidi, pugnate securi: quia Christus in agone
astat nobis, ut vincamus pugnat pro nobis. Si Deus pro nobis, quis contra nos?
Quid etiam illud est insigne praesagii, quod Stephanus non tam coronatus, quam
corona ipsa interpretatur? Quasi enim de ipso sunt omnes coronandi, qui ab
ipso inchoantes, sunt per ipsum instructi ε ut ipse simul et regula sit virtutum ,
et quodammodo corona victorum, et ducatus ad praemium. Qui etiam tantiS, ut
dictum est, extitit virtutibus adornatus, ut corona caeterorum , quasi supremum
diceretur ornamentum, et in ipso corpore Christi non tam caeteris sanctis in

⁸· Groece latine MS. Eius. — ² Joan„ cap. xv ‚ v. 13. -' Ace. apost„ cap. vn, v. 5⁰. — ⁴1b1d„ ibid. -
¹ lbid„ v. 58. —- ⁸ ibid„ v. 55.

ι 71

