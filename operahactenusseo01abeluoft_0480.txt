466 PETRI ABAELARDI

«Tu autem noli orare pro pop‘ulo hoc, et non obsistas mihi, quia non exau·
diam te.» Hieronymus¹ ε t< Quod autemdicit : « Et non resistas mihi, » ostendit
quod sanctorum oratio irae Dei possit resistere. Unde et loquitur ad Moysen ² :
« Dimitte me, ut percutiam populum istum. » Quod si tantumdem oratio
sanctorum posse habeat, utpote Moysis vel Jeremiae3 quid 'de ipsa Domini spe-
randum est oratione, quam ipsemet dictavit, ipse misericorditer instituit, ut sic
ejus iram vertamus in misericordiam? Sed quoniam orationis fructus aut nullus
est, aut parvus , quam devotio intelligentiae non comitatur, quum cordis potius
quam oris sit inspector Deus, juvat orationis hujus praecipue sensum aperire3
ut eo magis fructuosa sit orantibus, quo devotius intellecta dicatur. Quod qui-
dem Apostolus diligenter attendens, Corinthiis ait³ ε α Nam si orem lingua, spi-
ritus meus orat, mens autem, anima mea sine fructu est. Quid ergo? orabo spi-
ritu, orabo et mente. Psallam spiritu, psallam et mente. » Lingua tantum sine
spiritu orat vel psallit, qui flatu suae prolationis verba tantum format quae non
intelligit. Mente insuper hoc agit, qui intellectum applicat his quae dicit. Unde
et illud est beati Benedicti '⁰ : (ι Sic stemus ad psallendum, ut mens nostra con-
cordet voci nostrae.» In tantum autem verborum intelligentiam Apostolus com·
mendat, ut nihil in Ecclesia dici permittat, quod non comitetur· intelligentia.
Alioquin eos pro insanis habendos judicat, qui quod praedicant prophetare, hoc
est exponendo interpretari, minime sufficiunt3 aut benedictionibus, quas non in-
telligunt, amen supponunt. Sic quippe consequenter adnectit⁶ : « Si ergo con-
veniat universa Ecclesia in unum, et omnes linguis loquantur, intrent autem
idiotae aut infideles, nonne dicent quod insanitis? >2 Idem supra⁶t «Caeterum , si
benedixeriS spiritu ‚ quis supplet locum idiotae? quomodo dicet amen super tuam
benedictionem? quoniam quid dicas nescit. Nam tu quidem bene gratias agis,
sed alter non aedificatur. » Et post aliqua de universis quae in Ecclesia dicuntur
concludens , ait⁷ ε « Quid ergo? quum convenitis, omnia ad aedificationem fiant. »
Et ad Ephesios⁸ : « Implemini, » inquit, « Spiritu sancto, loquentes vobismet-
ipsis in psalmis, et hymnis, et canticis spiritalibus, cantantes et psallentes in
cordibus vestris Domino, » Et quisque ei loqui proprie dicitur, a quo ejus verba
intelliguntur, quum hoc unum sit verborum officium, ut in auditore generent
intellectum. Tunc itaque nobismetipsis loquimur, quum ex his quae dicimus in·
tellectis devotionem excitamus mentis : et tunc corde pariter et ore psallimus,
quum quod exterius profertur, interius per intelligentiam capitur. Quid autem
magis ridiculum, quam quum aliquid orando petimus, quod oramus ignore-

¹ Opp. t. 111 ‚ col. 566. - ¹ α Dimitte me, ut irascatur —⁸ Corinth. I, cap. xiv, v. 23.-⁶ lbid., v. 16.-‘¹ ibid„

furor meus contra eos. ι» (Eaeod., cap. xxxn , v. 10.) -— v. 26.— ⁸ Ephes„ cap. iv, v. 25.
³ Corinth. I, cap, xiv, v. 14.- ⁴ Req. S. Ben„ cap. xix.

