CUM PETRI AnAELARnl' SOLUTIONlBUS. 245

Solutio Aboelardz'‚

Solus quidem Joannes de Maria Magdalene , et non caeteris mulieribus in re—
surrectione Domini commemorat, non quod ea sola his ‚ quae tunc facta sunt,
affuerit; sed quod ejus devotionem caeteris majorem plurimum ipse commen-
daret, cujus hortatu et ¹ exemplo caeterae feminae incitarentur maxime. Sicut ergo
caeteris in dilectione ferventior erat , et de gaudio resurrectionis magis sollicita ‚
venit prior et intrepida, quum adhuc nox esset , ad monumentum , et reversa est
iterum ad suos , quaerendo studiose si quis adhuc de resurrectione Domini certi·
ficatus esset. Quod quum minime reperisset, iterum ad monumentum orto jam
sole cum aliis venit, et tunc revolutio lapidis facta est, quamvis Joannes hanc
revolutionem quasi prius factam per anticipationem dicat a Maria visam fuisse.
Prior ergo Maria quam caeterae , quibus sollicitior erat, lapidem revolutum com·
perit, et sublatum Dominum credens, festina rediit, et hoc Petro nuntiavit, et
Joanni. Deinde reversa cum illis ad monumentum post discessum eorum a mo-
numento, stabat ad ipsum monumentum foris ploranS‚ caeteris, quae aderant ,
non sic accedere audentibus. Tunc angelos ac deinde Dominum prima videre
meruit; ac deinceps altera Maria, quae juxta Matthaeum, cum ea venerat prius,
accedens, et metuens adhuc custodes, qui aderant, consolatae sunt amhae,
quum ad terrae motum , et ad apparitionem angeli sedentis super lapidem, quem
revolverat, exterriti sunt custodes et facti sunt velut* mortui. Quibus duabus
euntibus nuntiare discipulis quod angelus praeceperat, occurrit Jesus illis simul
secundo apparens. Aliae autem, quae timidiores et infirmiores fuerant in fide ,
nequaquam tunc Dominum meruerunt videre3 sed et tantum angelis nuntian-
'tibus eum audierant resurrexisse. Et ideo quum non omnes aequaliter super
hoc prius essent certae, prius omnes tacuerunt, et distulerunt illud discipulis
nuntiare, pavidae adhuc et obstupefactae de angelica visione, et verentes ne
sibi statim non crederetur , donec pluribus sibi aggregatis confidentius dicere-
tur. Unde postea, ut Lucas meminit, ipsa Magdalene, et ‹loanna , et Maria Ja-
cobi, et caeterae, quae cum eis erant, dicebant ad apostolos haec. Quibus Petrus
in fide firmior caeteris hoc non credentibus , iterum cucurrit ad monumentum 3
et quum nec angeIOS, nec Dominum vidisset, rediit vehementer admirans. Qui
quum vehementer stuperet de apparitionibus angelorum, sive Domini, quae
factae fuerant mulieribus potius quam ei vel discipulis , ne diu in dubitatione et
moestitia persisteret, vel credimus tunc ei Dominum apparuisse, sicut Lucas
refert apostolos dicere, quod « surrexit Dominus vere, et apparuit Simoni. n

Vel Cod. — ¹ Sicut cod.

