SERMONES'. ’ 533

IN DEDICATIONE ECCLESIAE.·

SERMO xxvnr.

Dedicationis solemnitas quantum caeteras antecedat, non tam Scripturarum
auctoritas, quam ratio manifesta declarat. Ab hac quippe caeterarum omnium
exordium manat , quum in hac locus consecretur, quo caeterae celebrentur, et
,dominica sacramenta conficiantur. Hic est ille locus , quem sibi Dominus spe—
cialitereligens, et propriae domus vocabulo insigniens per Moysen ait ¹ : « Vide
neofferas holocausta tua in omni loco, sed ubi fuerit memoria nominis mei. υ
Etrursum ² ε (t Domus mea domus orationis vocabitur. » Et caeterarum quidem
celebratio festivitatum , quas antiquo populo tanquam praecipuas Dominus
instituit, nequaquam septenarium dierum excesserunt. Templi vero dedica-
tionem septenario geminato Salomon et universus Israel in holocaustis innu-
meris, et multiplici musicorum instrumentorum modulatione quatuordecim
diebus exsolvit. Ex quo liquidum est quanta dignitate pariter atque auctoritate
celebritas ista sit praedita, et quanta devotione sit ab omnibus peragenda. Cujus
quidem institutio non alege, non a propheta, sed a patriarcha Jacob initium
habuit. Qui et futuri postmodum templi locu-m designasse dicitur, et sacramenta
dedicationis primus exhibuisse, sicut in historia Genesis continetur³. Hic nempe
relictis parentibus, persecutionem primogeniti fratris declinans, quum veniret ad
quemdam locum vespere, et in eo requiescere vellet, tulit unum de lapidibus
qui jacebant in terra, et capiti suo supponens obdormivit. Viditque in somnis
scalam stantem super terram, cujus cacumen coelum tangebat. Angelos quoque
per eam ascendentes et descendentes, et Dominum innixum scalae dicentem
sibi : « Terram in qua dormis tibi dabo, et semini tuo. » Quumque evigilasset
Jacob ait : « Quam terribilis est locus iste! non est hic aliud nisi domus Dei, et
porta coeli. >2 Surgens ergo mane tulit lapidem, quem> suppos-uerat capiti, et
erexit in titulum, fundens oleum desuper. Votum> etiam vovit dicens z« Si fuerit ’
Deus mecum ‚ et custodierit me, cunctorum quae dederis mihi decimas offeram
tibi. υ

Ecce, fratres, historiam succincte percurrimus, Nunc ad aedificationem no—
stram intelligentiam praecipue moralem in ea perquiramus, et melioris dedica-

¹ Dent„ cap. ιιι, v. 13. - ³ Matth„ cap. xxi, v. 13. - ³ Genea„ cap. xxvm ‚ v. 11 etseq

