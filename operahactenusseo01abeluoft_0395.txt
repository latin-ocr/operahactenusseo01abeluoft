IN NATALI DOMINI SERMO. 384

ut ait Apostolus, ad perfectum adduxit. Impossibile enim est, inquit, sanguine
hircorum aut taurorum auferre peccata. Unde Moysi Josue succedere necesse fuit,
quia frustra processisset legislator, nisi sequeretur salvator. Qui profecto post
transitum Jordanis introductos in terram promissionis cum petra circumcidit,
dum videlicet nos in baptismo regeneratos , atque ad supernae vocationis haere-
ditatem perductos, veram sibi nobis circumcisionem per semetipsum in petra
figuratum tribuit, cui est cum Patre et Spiritu sancto aequalis gloria, coaeterna
majestas, per infinita seculorum secula. Amen.

IN EPIPHANIA DOMINI.

SERMO lv .

Epiphaniae praesens solemnitas vocabuli sui proprietatem multis et variis rerum
eventibus mundo exhibuit. Quod enim Theophania vel Epiphania graece dicitur,
id latine Dei apparitio, vel super-apparitio nuncupatur. Salvator igitur mundi,
post illam temporalis sui ortus apparitionem, qua de utero prodiens Virginis
carne se visibilem mundo praebuit‚ etin praesepio pastoribus innotuit, una post—
modum per revolutionem temporum die, signis mirabilibus sese amplius manife-
stare decrevit : ut qui eum ex Scriptura non cognoscerent, rerum saltem admira—
tione traherentur ad fidem. Novum quippe coelestis regis ortum in terris nova
stella magis revelavit, et super baptizatum Dominum, coelis apertis, et columba
in eum descendente, et paterna voce de Filio testificante, non solum populo
circumstanti, verum etiam ipsi Baptistae Joanni plenarie, quantus esset, innotuit,
sicut et ipse Joannes profitetur dicens¹: «Quia vidi Spiritum descendentem
quasi columbam de coelo, et mansit super eum. Et ego nesciebam eum. Sed
qui misit me baptizare in aqua , ille mihi dixit : « Super quem videris Spiritum
α descendentem et manentem super eum, hic est qui baptizat in Spiritu sancto. η Et
ego vidi, et testimonium perhibui, quia hic est filius Dei. » Denique miraculo
aquae in vinum conversae divinitatis ejus potentia declaratur, sicut evangelista
commemorat dicens’: «Hoc fecit initium signorum Jesu in Cana Galilaeae, et
manifestavit gloriam suam. Et crediderunt in eum discipuli ejus. » Nunc igitur

¹ Joan.‚ cap. 1, v. 32. - ¹ Ibid., cap. u, v. 11.

