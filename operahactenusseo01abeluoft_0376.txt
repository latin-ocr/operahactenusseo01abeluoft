362 PETRI ABAELARDI

nem, de tanta scilicet fructus abundantia eum Domino persolvisse. lntelligamus
itaque David in prophetia hujus fructus quem alibi sibi a Domino commemorat
promissum esse, dicens¹ : « De fructu ventris tui ponam super sedem tuam , »
ad congratulandum sibi omnes pariter adhortari, quorum in hoc communem
considerat salutem. Hic est ille fructus terrae sublimis, quem et lsaias praevi-
dens² : « Erit, » inquit, « germen Domini in magnificentia, etin gloria, et fruc-
tus terra sublimis , et exspectatio his qui salvati fuerint de Israel. » Quid enim
germen Domini, sublimem fructum terrae, communemque omnium hinc exulta-
tionem fidelium, nisi Christum oportet intelligi qui et ante secula genitus ex Pa-
tre, et hodie quasi de terra prodiit natus ex Virgine; cujus quidem sublimationem
ac magnificentiam definit Apostolus, dicens³ :·« Propter quod et Deus illum
exaltavit, et donavit illi nomen quod est super omne nomen. » Quod etiam no-
men, id est Jesum, quod Salvator interpretatur, idem propheta, quum de ipso
terrae fructu alibi praeconaretur, aitff· : « Rorate, coeli, desuper, et nubes pluant
justum; aperiatur terra, et germinet Salvatorem, et justitia oriatur simul. Ego Do-
minus creavi eum. » Quid enim coeli vel nubium nomine, nisi angeli vel sancti
patres dignitate caeteris praeminentes, et tanquam in supernis animo conversan-
tes, intelligendum est? Qui dum adventum Mediatoris vel-parabolice , vel mani—
feste praenuntiaverunt, quasi rorem vel pluviam verba ipsorum fideles susce-
perunt. Ros quippe, pluvia subtilior, et minutissimas habens guttas, ut vix
conspici queat, verba sunt allegorica ad intelligendum difficilia. Quae vero
aperta sunt, pluviae comparantur. Haec igitur verba terram sanctam, id est im-
maculatam irrigarunt Virginem, ut hunc nobis fructum afferret :quia promissio—
* nibus tam per angelos quam per prophetas de Christo factis erudita, dum
eorum auditui credidit, quasi aure concepit, et ex fide audibilis verbi illud
concipere Verbum Dei meruit, de quo scriptum est⁵ ε « ln principio erat Ver-
bum, » sicut et consequenter ostenditur quum dicitur : « Et Verbum caro fac-
tum est. » Ad hunc itaque rorem seu pluviam divinarum promissionum susci-
piendam terra se aperuit, quum per intelligentiam et fidem non solum corporis,
sed etiam cordis aures eis apertas habuit ε ut quae videlicet dicerentur simul in-
telligeret et crederet. Unde bene in eam verba ista, «pluere justum, » potius quam
peccatorem dicuntur; quia solus iste sine concupiscentia carnali conceptus ab
omni penitus peccato fuit alienus. Tale est ergo, « pluant Justum, » ac si dice-
retur : doctrinae suae verba conceptum a peccato prorsus immunem, conferant
Virgini ι et ad illa per fidem suscipienda sese aperiat terra, hoc est, de impos-

⁴ Psalm. cxxxi, v. 11. — ¹ lsaiae cap. ιν, v. 2. — ⁸ Philip„ cap. 11, v. 9. - ⁴ lsaiae cap. xm , v. 6 et sq. ·-
'Joan.‚ cap. ι, v.1.

