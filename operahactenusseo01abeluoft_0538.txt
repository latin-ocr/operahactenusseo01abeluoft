524 PETRI ABAELARDI

de paradiso illum suum tam virum quam parentem expulit ε hanc hodie suus
tarn sponsus quam filius ad feliciorem paradisum assumpsit. Qui quemadmodum
coelos ascendens, a dextris Dei sedisse describitur, ita hodie matrem assum-
ptam a dextris suis collocasse non dubitant, cui olim per Prophetam dictum fue·
rat¹: « Astitit regina a dextris tuis, in vestitu deaurato, » hoc est in corpore
semper immaculato, etiam immortali et incorruptibili facto. Aurum quippe cae-
teris metallis splendidius et solidius, nec igne consumi, nec rubigine potest
corrumpi.

Sicut ergo Dominus in seipso viris, jam in matre feminis gloriam resurre-
ctionis exhibuit z quo videlicet utriusque sexus desideria spe futurae beatitudinis
amplius in se concitaret. Ad hanc specialiter illa vox Sponsi dirigitur, qua tam
dulciter invitatur’: « Surge, propera, amica mea, et veni. Jam enim hiems trans·
iit , imber abiit, et recessit.» Amicam simul et formosam eam appellat, quae tanta
est caritate Dei vulnerata, ut nulli inimici telo in ea locus pateat. In cujus sin-
gulari laude , et ab ipso ei dicitur ⁸ ι « Immaculata mea, et macula non est
in te. » Etsi enim multi amici Dei dicantur, juxta quod ipse Sponsus apostolis
ait⁴ : « Vos autem dixi amicos, » comparatione tamen dominicae matris, cui ab
angelo dicitur⁴: « Ave, gratia plena, υ nulla est fidelium anima immunis a macula.
« Surge, propera, » hoc est z Matura resurrectionem, ad me filium mater es
perducenda. Per hiemem et imbrem, hoc est gelu et pluviam, totam hiemalis
temporis comprehendit gravitatem. Tanto autem quisque amplius in hac vita
gravatur, et invitus tenetur, quanto securior de futura, majori desiderio ad eam
festinat. Quis autem fidelium sic ad Dominum, sicut mater pervenire cupiebat
ad filium? Tanto ergo hanc vitam magis pro hieme habebat , et gravius sustine-
bat, quanto ad aestatem supernae serenitatis amplius anhelabat. Unde recte nunc
dicitur ei jam hiems transiisse, et imber abiisse , quae finitis omnibus molestiis,
non ad illum Abrahae sinum et refrigerium fidelium, quo pauper Lazarus per-
ductus est ⁵, sed ad aetherei throni culmen est assumenda. Non ignoramus bea-
tum Hieronymum ⁶, quum hujus Assumptionis sermonem scriberet, in tantum
dubitasse de resurrectione hac , quam diximus in matre Domini completam, ut
diceret nihil pro certo hinc haberi, « nisi quod hodierna die migravit de cor-
pore. » Sed quum in Daniele scriptum sit '¹ ε « Pertransibunt plurimi, et multi·
plex erit scientia; » et beatus Benedictus in Regala⁸ dicat, quia revelat Deus saepe
juniori quod non revelat majori : potuit contingere, ut quod tempore Hiero-
nymi latuit incertum, postmodum revelante Spiritu fieret manifestum. Quod si

¹ Psalm. xuv, v. 10. - ²⁸ Cant„ cap. n , v. 10. - uem istum vel potius ad Eustochium epistolam, dom. Joh-
³ Cane„ cap. ν, v. 2. —— ⁴ Joan., cap. xv, v. 15. —- Martianay Hieronymo abjudicat. -' Dan„ cap. ιιι, ν. 4.
⁸ Luc„ cap. xvi, v. 23. —- ⁶ opp. t. V, col. 83. Sermo· — ⁸ Cap. ιιι.

