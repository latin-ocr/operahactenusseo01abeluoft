34 8 PETRI ABAELARDI

Quos a domo propria Iram ejus sentiat
Per semet expulerit, . Quisquis hos reduxerit.
l

ο

III.

Superioribus duobus libellis quotidianos seriarum hymnos et solemnitatum
divinarum proprios digessimus. Nunc vero superest ad coelestis gloriam regis
et communem fidelium exhortationem ipsam quoque superni curiam palatii de·-
bitis hymnorum, prout possumus, efferre praeconiis. ln quo quidem opere ipsi
me praecipue adjuvent meritis quorum gloriosae memoriae qualiumcunque laudum
munuscula cupio persolvere, juxta quod scriptum est : «Memoria justi cum
laude ¹ , » et iterum : α Laudemus viros gloriosos, etc.¹ »

Vos quoque obsecro, sorores carissimae Christoque dicatae, quorum maxime
precibus hoc opus aggressus sum, vestrarum adjungite devotionem orationum,
illius memores beatissimi legislatoris qui plus orando quam populus potuit di-
micando³. Et ut caritatem vestram in orationum copia largam inveniam, pensate
diligenter quam prodigam vestra petitio nostram habeat facultatem. Dum enim
divinae gratiae laudes pro nostri ingeniolib prosequi studeremus, quod de ornatu
deest eloquentiae, recompensavimus hymnorum multitudine, singulis videlicet
singularum solemnitatum nocturnis proprios componentes hymnos, quum unus
solummodo hucusque hymnus in festis quoque sicut in feriis ad nocturnos prae-
cineretur.

Quatuor itaque hymnos singulis festivitatibus ea ratione decrevimus, ut in
unoquoque trium nocturnorum proprius decantetur hymnus, et laudibus insu-
per matutinis non desit suus. Ex quibus rursus quatuor instituimus, ut duo in
vigilia pro uno conjungantur hymno et duo reliqui similiter ad vesperas ipso die,
solemni recitentur, aut ita bini et bini in singulis vesperis dividantur, ut cum
duobus prioribus psalmis unus, et cum duobus reliquis alius decantetur. De cruce
autem ‚ memini, quinque conscripti sunt hymni quorum primus singulis praepo-
natur horis, invitans diaconem crucem de altari tollere et in medio chori afferre
atque ibidem eam quasi adorandam ac salutandam statuere, ut in ejus quoque
praesentia tota per singulas horas peragatur solemnitas.

’ Prota, cap. x , v, ῖ.- ’ Εεείί., cap. xuv, v, 1. -- ³ Num„ cap. xvn ‚ v. 8 et sq. — ⁴ Hic vox aliqua, ut virtute,
deesse videtur.

