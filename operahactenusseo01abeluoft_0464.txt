450 = PETRI ABAELARDI

non differens , materialis gladii vindictam usurpat sibi nequaquam commissam.
Unde et a Domino sine mora corrigitur. Quod tamen non recte tunc gestum est
in opere, in mysterio vacuum est assumptione. Luca quippe referente, novimus
duos gladios in coena Domini fuisse. Sic quippe scriptum est de Domino , et disci-
pulis: « Et dixit eis¹ : « Quando misi vos sine sacculo , et pera, et calciamentis,
«nunquid defuit vobis? » At 1111 dixerunt : « Nihil. » Dixit ergo eis: « Sed nunc qui
« habet sacculum, tollat similiter et peram, et qui non habet, vendat tunicam suam,
«et emat gladium. Dico enim vobis, quoniam adhuc quod scriptum est oportet
‘⁴‘ impleri in me : «Et cum iniquis deputatus est.» Etenim ea quae sunt de me finem
ι( habent. » At illi dixerunt : «Domine, ecce duo gladii hic. » At ikle dixit eis: «Satis
« est. » Etegressus ibat secundum consuetudinem in montem Olivarum. Secuti sunt
autem illum et discipuli. » Saeculus major est quam pera, et ideo necessarius est
ad plurimorum viaticum deferendum. Pera vero singulis sufficere videtur. Bene
ergo DominuS, dum praesens hic esset, eorum necessitudinibus omnino provi—
debat, ne quid eis in via deferre necessarium esset, ut post ejus recessum a ter·
ris, tanto ejus praesentia amplius amaretur ac desideraretur, quanto hi eam sibi
magis necessariam experti fuerant. «Sed nunc qui habet, » hoc etiam deinceps tam
vobismetipsis quam aliis in pera vel sacculo providete sumendo : t< et qui non ha-
bet, » subaudi sacculum vel peram unde comparare gladium possit, «vendat tuni-
cam, » quae magis necessaria videtur, ut hinc eum emat. Quod quidem juxta lit-
teram, ut sequentia innuunt , ob hoc videtur dictum , ut quum armati ad locum
traditionis venirent, tanto major patientia Domini probaretur, quanto potentior
ipse veniret in sua defensione. Finem habent , id est consummationem ‚ ut ipsa
omnia perficiantur in me quae scripta sunt de me. Duo autem gladii illi sive in
coena Domini fortuitu reperti, sive ab aliquibus discipulorum , imminente p'as-
sione, ad protectionem illic allati, duos in Ecclesia gladios significant, materialem
quo rex utitur in vindicta corporali, et spiritalem quo animam sacerdos percu· “
tit per sententiam excommunicationis. Hunc spiritalem gladium Petrus assumens,
auriculam ejus dextram abscidit, qui adversus Christum venit, quia qui Christi
contrarius est praeceptis , sententia feriendus est anathematis : et sic ei auricula
dextra amputatur, dum a divini verbi praedicatione removetur, et ei Ecclesiae
aditus interdicitur. Sinistra quippe auris est, qua terrenis intendimus, dum de
his instruimur. Dextera vero auris est , quae his auditum praebet, quae de scoe-
’lestibus, vel quae ad salutem animae pertinent, praedicantur. Quod ergo Petrus
egit, quamvis in opere sit reprehendendum , in mysterio tamen est officiosum.
Officium ,quippe dicitur actus cuique personae congruus. Bene autem auris dextra

¹ Luc„ cap. xxti , v. 35.

