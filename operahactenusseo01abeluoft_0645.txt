 

EXPOSl'I'lO IN · HEXAMERON. 631

autem et albugine ovi constat pullum in eo formari et nasci ε etaexflerra vel aqua
cuncta produci ac formari animantia liber iste commemorat. Sicut⁹igitur avis
ovo incumbens et ei nimio affectu se applicans , ipsum calore suo fovet , sicut
dictum est ‚ pullum format atque vivificat ; sic divina bonitas quae Spiritus san-
ctus intelligitur, et proprie caritas Dei dicitur, quae infusa cordibus fidelium ea
fervere in Deum facit, et sic quodam suo fotu calentia reddit, illi adhuc fluidae
et instabili congeriei, quasi aquis praeesse dicitur, ut inde postmodum animan-
tia producat, quia sic eam quasi sub se habebat , hoc est, in sua potestate, ut
inde postmodum hominem et animantia caetera quasi de ovo pullum formaret,
ac formata vivificaret.

Notandum vero quod ubi nos dicimus « spiritus Domini serebatur super
aquas , » pro spiritu hebraicum habet ruauh, quod tam spiritum quam ven-
’ tum figurat. Et pro eo quod dicimus, ι( ferebatur super aquas, »ν in hebraeo est,
« volitabat super faciem aquarum ‚ » ut ¹supra quoqde* meminimus. Ex quo et
volitans alibi in eodem propheta reperitur, quum dicitur¹: «Sicut aquila provo-
cans ad volandum pullos et super eos volitans. υ Quod itaque dicitur ventus
Dei jam tunc super faciem aquarum volitare , id est, ventilare ‚ tale est fortassis
juxta litteram, ac si diceretur ε quod jam tunc ventus a Deo aquis immissus ,
earum ,superiorem partem ‚ quam semper constat leviorem esse in omni aqua-
rum congerie , sursum agitabat, ut videlicet postmodum suspensae firmarentur.
Quum enim postmodum ait: « Fiat firmamentum in medio aquarum ; » et rursum:
« divisit aquas quae erant sub firmamento ab his quae erant super, » innuit jam
eas fuisse divisas, sed nondum esse firmatas. Nec mireris hoc loco ventum a
Domino aquis immissum spiritum Domini a Moyse dici , quum hoc idem pro-
pheta tanquam in consuetudine habens alibi dicat²: « In spiritu furoris tui con·
gregatae sunt aquoe. υ Et rursum' ε « Flavit spiritus tuus», et operuit eos mare. η
Nec mirum ventum a Domino immissum spiritum ejus vocari, quum malignus
quoque spiritus, nonnunquam ab eo furere permissus, spiritus Domini malus
nuncupetur, sicut in Saule legimus.

Bene autem ventus aquis immissus et eas sustollens, ut universum tegerent
mundum ‚ typum nostrae regenerationis ex aqua et spiritu praesignabat. Hoc
enim elementum Spiritus sanctus caeteris dignitate praefecit ac superposuit, dum
hoc ei sui gratiae beneficium contulit, ut quorumlibet hominum aqua baptismatis
perfusorum universa peccata sic tegerentur vel delerentur, ut nec satisfactio
poenae corporalis restaret.

Si quis etiam hoc ad naturalem ordinem elementorum ita referat, ut aerem

¹ Deae„ cap. xxxn ‚ v. 11. - '¹ Exod„ cap. xv, v. 8. — ⁸1bid., v. 10.

