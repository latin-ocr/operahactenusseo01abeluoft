642 PETRI ABAELARDI

tunc videlicet rebus ipsis jam ita praeparatis, ut ad quaelibet sine miraculis
facienda illa eorum constitutio vel praeparatio sufficeret. Unde illa quae per
miracula fiunt magis contra vel supra naturam quam secundum naturam fieri
fatemur, quum ad illud scilicet faciendum nequaquam illa rerum praeparatio
prior sufficere possit, nisi quamdam vim novam rebus ipsis Deus conferret,
sicut et in illis sex diebus faciebat , ubi sola ejus voluntas vim naturae obtinebat
in singulis efficiendis. Quae quidem si nunc quoque, sicut tunc, faceret, profecto
contra naturam haec fieri diceremus. Veluti si terra sponte sua sine seminario
aliquo plantas produceret, vel bestias ex se vel aqua volucres formaret. Natu-
ram itaque dicimus vim rerum ex illa prima praeparatione illis collatam ad ali-
quid inde nascendum, hoc est efficiendum sufficientem. Nemo ergo quaerat qua
natura illas superiores aquas super ignem constitutas duruerit in glaciem, vel
eas etiam sursum extulerit, quum tunc sola ejus voluntas, ut dictum est, vim
naturae obtinuerit : quam et Plato in rebus efficiendis sive conservandis omni
natura earum validiorem esse profitetur, ubi.. .. Deum in Timaeo suo loquentem
ad sidereos Deos introducit, quum ait ε « Immortales quidem nequaquam, nec
omnino indissolubiles , nec· tamen unquam dissolvemini, nec mortis necessita·
tem subibitis, quia voluntas mea major est nexus et vegetatior ad aeternitatis·
custodiam , quam illi nexus vitales ex quibus aeternitas vestra coaugmentata
atque composita est.» Potest et fortassis probabiliter dici, quod ipse ventus, qui
eas sursum projecerit, frigiditate sui flatus eam in glaciem adstrinxerit, ut ita
secunda die firmamentum fieret3 eis videlicet tunc ita solidatis, quae ibi ante
fuerant quam sic solidarentur. Quod enim ibi jam essent antequam sie solida-
rentur, manifeste , ut supra meminimus , insinuatur, quumdicitur « quae erant n
potius quam « quae sunt. υ Hebraicum tamen, ut jam quoque dictum est, non
habet « erant, » quo minus habeat quaestionis.

« Et factum est ita. » Hoc est , firmata est in perpetuum haec aquarum divisio ,
ut nunquam ulterius illae superiores aquae ad istas inferiores relabantur. Quod
quidem ideo dici arbitror, ne quis putaret ex illis superioribus aquis· pluviam
stillare, et adhue illas superius suspensas fuisse, sicut et Jo‘sephus opinatus est,

ut supra meminimus*
« Vocavitque. υ Id est, fecit per hoc unde ipsum firmamentum appellaretur ,

postmodum a nobis coelum, quum videlicet tam aereum quam aethereum coe*
lum nunc dicamus quasi superiores mundi partes comparatione nostrae habita-
tioniS. Quum autem in Hebraico pro coelo α Samaim » habeatur, quod ex aquis,
ut dictum est, vocabulum trahit, recte « Samaim » dici videtur pro divisione
aquarum vel suspensione et confirmatione illarum superiorum.

(ι Et factum est vespere. » Sicut superius vesperam et mane conceptum divinae

