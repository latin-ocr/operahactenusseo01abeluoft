514 PETRI ABAELARDI

« homines volebam esse sicut meipsum. » Si enim habuit uxorem, et hoc dixit,
virgines esse noluit. ¹ Sed absit. Sic enim a pueritia spiritu ferbuit, ut hujus rei
studium non haberet ,quippe quum Juvenculus anticipatus sit a gratia Dei. In eo
adjuvatur quis quod videtur aviditate mentis appetere. Item in epistola Π ad
( οι cnthcbs.2· «Omnes apostoli, excepto Joanne et Paulo, uxores habuerunt n Hinc
Hieronymus docet, ad Eustochium virginem inter caetera sic scribens ⁸ ε c< De virgi-
« nibus, »inquit Apostolus⁴, « praeceptum Domini non habeo, » quod ipse ut esset
virgo non fuit imperii, sed propriae voluntatis.» Nec enim audiendi sunt,»· inquit,
« qui eum uxorem habuisse confingunt, » quum suadens perpetuam caritatem
intulerit⁸: « Volo autem omnes esse sicut meipsum. » Qui etiam in libro< He-
braicorum Nominum, et ipsa interpretatione nominis Pauli excellentiam ejus
commendans , ait⁶ : « Paulus mirabilis sive electus. » Interpretatur quem Do-
minus ipse vas electionis vocavit, et tam vita quam doctrina inter apostolos mi·
rabilem fecit. Benjamin, ut dictum est, nascens matrem parientem peremit,

quae prae dolore partus moriem, Benonim eum, id est filium doloris, appellavit.

Pater vero nomine commutato, eum Benjamin, id est filium dextrae, nominavit.

Paulus quippe in Christo Jam renascens, matrem suam Judaeam, quae eum in
doctrina legis genuerat et educaverat, quasi peremisse dicitur3 quum praecipue
carnalium observationum praecepta, in quibus vivebant, evacuaverit, et totam
eorum gloriam ad nihilum redegerit, quasi de utero matris exiens , et a schola
synagogae per conversionem recedens, juxta quod ipsemet ait⁷ : « Qui me segre-
gavit ex utero matris meae, et vocavit per gratiam suam. » Unde et hene mater
eum Benonim, id est filium doloris sui, vocavit : quia quo plus errorem ejus
Paulus infestavit, amplius eam dolere fecit, et quo prae sapientiae suae excellentia
gratior extiterat habitus, amplius eam contristavit amissus. Bene autem pater
nomen commutare voluit , ut potius eum filium dexterae ‚ id est prosperitatis seu
fortitudinis appellaret quam doloris ε quia, ut hic diximus, interitus synagogae ,
qui per Paulum factus est, in prosperitatem potius fidelium et communem Ec-
clesiae exultationem, quam in dolorem reputandus est. Qui etiam qua fortitudine
animi viguerit, innumerae in eum persecutiones indicant. Quod vero dieitur
mane rapere praedam, et vespere escas dividere , significat eum primitus perse-
cutorem Ecclesiae fuisse, et postea ei verbi refectionem doctrina suae praedica·
tionis administrasse. Quod autem juxta aliam translationem dicitur distribuere
spolia, significat eum posteaquam conversus est multas animas diabolo eripuisse,
et quasi spolia, fugato hoste, hos retinuisse ε quod postea per ecclesiastica officia,

⁴ Male legit Amboesius voluit. —² Opp. t. 11, in ⁶ lbid„ v. 7. --- ⁶ Opp. t. 11, col. 77.- ⁷ Galat„
Appendioe, col. 198. —— ³ Epist. xvm, Opp. t. lv, cap. 1, v. ¹5.
part. 11, col. 36. — ⁴ Corinth. I, cap. vn, v. 25. --

