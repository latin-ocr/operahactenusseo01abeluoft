406 PETRI ABAELARDI

caput anguli, υ hoc est constitutus a Deo in caput , ut diximus, duorum paries-
tum , in una domo Dei sibi conjunctorum. A quo vero tam magnum quid fa‘-
ctum sit, supponitur quum dicitur: c< A Domino factum est istud. » In quo pa·—
tenter ostendit frustra eos laborasse, qui quod disposuerat Deus nitebantur
evertere. Unde et in mortem ejus conspirati dicebant² : « Videtis 'quia nihil pro-
ficimus. Ecce mundus totus post eum abiit. Et est mirabile in 'oculis nostris. n
Quid enirn mirabilius in oculis hominum, quam divinae dispositionis prosun-
dum, de quo ipse 'ait²: « In judicium ego veni in hunc mundum, ut quinon
vident videant, et qui vident caeci fiant? » Ecce doctores legis quem in lege
promissum expectabant venturum, venientem tanquam incognitum reprobave-
runt. Erraverunt magistri, in quo non erraverunt discipuli. Caecitas ex parte
facta est in lsrael, ut plenitudo gentium subintraret. Fracti sunt olivae rami na·
turales, ut sylvestris insereretur oleaster. Peculiaris ille quondam Dei· populns
ex magna parte Deum reprobando meruit reprobari a Deo, et quasi filiis alie-
natis, in eorum locum successerunt alieni. Quod altissimum Dei consilium in
tantam admirationem venit mentibus fidelium , ut ipse Apostolus super hoc ex·
clamans dicat³ : « Ο altitudo divitiarum sapientiae qt scientiae Dei! quam incom—
prehensibilia sunt judicia ejus, et investigabiles viae ejus! Quis enim cognovit
sensum Domini, aut quis consiliarius ejus suit?» Ad hujus temporis plenitudi-
nem gratiae exultare admonemur, et laetari, quum dicitur ε « Haec est dieS,⁴etc.»
Tanquam si diceret: Hoc est illud tempus fidelihus optatum, quod per semet-
ipsum Dominus copia replevit omnium bonorum. α Exultemus, » inquit, « et
laetemur.» Ingeminat gaudium, praevidens in duobus populis Ecclesiae cremen-
tum. Ad hanc itaque temporis gratiam totis votis ipse psalmographus anhelans,
in quam suam et omnium fidelium salutem expectabat futuram, exorat dicens:
« O Domine, salvum me fac. » Me, inquam, qui te recognosco, qui in te solum
tanquam omnium Jesum, id est Salvatorem, spem totam constitum quanta-
cunque caecitate populus meus 'sit percutiendus, Et ut salvum facias, tt bene
prosperare.» Hoc est, prospere agas in omnibus quae disponiS, tuae voluntati
obtemperantibus sibi causa salutis aeternae. Quantum ‚autem prosperari debeat in
his quae agit, demonstrat quum supponit : κ Benedictus qui venitin nomine
Domini.» Benedictus, inquit, hoc est a Deo sanctificatus, et ex utero matris
omnibus donis Spiritus sancti consummatus. In nomine Domini, sicut et ipse
ait‘·: «Ego veni in nomine ¹patris mei: et alius veniet in nomine suo, et eum
suscipietis.» ln nomine Patris venit, qui non propriam gloriam, sed Patris quae-
rit; nec tam nosci vult ut honoretur, quam eum cognosci facit ut glorificetur.

¹ Joan., cap. xu, v. 19. —- ³ Joan„ cap. ix ‚ v. 39. —- ⁸ Rom„ cap. xi, v. 33. - ⁴ Joan.‚ cap. v. v. 43.

