EXPOSITIO IN HEXAMERON. 1 661

υ Vobis et cunctis animantibus terrae. » Alia quidem vobis, alia illis, vel ali-
qua pariter vobis et illis. Non enim omnia pabula vel homini vel illis convenire
videntur, quamvis ante peccatum nullum escae genus homini nocivum esset vel
fortassis incongruum3 sed si hominibus omnia convenire ponamus, nequaquam
credibile est, ut hoc de animantibus annuamus, ut eis quoque tam lignum vitae
quam caetera omnia sint concessa, nisi sorte quis velit ea quoque sicut homines
inde contra mortem et senium habere remedium : quibus etiam lignum scien-
tiae boni et mali nunquam legimus esse prohibitum , sicut postmodum homini·
bus dicitur interdictum. Non enim apparet quomodo de omnibus lignis haec
concessio facta sit hominibus et caeteris animantibus, si arbor illa vetita nun·
quam fuerit hominibus vel illis concessa. Et nota quod illae quoque arbores,
quae infructuosae dicuntur, aliquod alimentum in soliis saltem vel floribus seu
cortice nonnullis animantibus ministrare possunt. Et attende quod quum de cibo
etiam hominis sicut de cibo animalium providet, et omnibus pariter terrena
concedit alimenta, patenter insinuat mortales quoque homines creatos fuisse, et
eos in corporibus animalibus non spiritalibus factos esse, et ne morte dissolve-
rentur, tunc quoque homini sicut nunc cibum necessarium esse. Unde nec iste
animae vel vitae status, in quo videlicet homo conditus fuerat, laudem habere
meruit, comparatione scilicet spiritalis illius vitae ad quam transferendus erat.
Non enim de homine quoque creato sicut de caeteris animantibus dictum est,
quia vidit Deus quod esset bonum, quia commendari non debuit in homine vita
illa ad quam obtinendam nequaquam creatus erat, sed de illa transiturus ad
longe meliorem. Communiter vero cum caeteris laudari potuit, quia compara-
tione aliorum hic etiam mortalis status hominis tanquam excellens et optimus
commendandus suit, quum tamen ad hoc quod futurus erat nequaquam in tan-
tum dignus laude censebatur, ut per se optimus, id est valde bonuS, diceretur.

« Et factum est ita. » Hoc non ad creationem hominis tantum, vel operatio-
nem sextae diei, sed ad totam praecedentium operum summam reserendum vi-
detur. Quae universa statim comprehendit, quum in eorum laudem prorumpens
ait, « cuncta quae fecerat, » tam de creatione scilicet coeli et terrae, quam de
luce operum superaddita et in creatione hominis consummata. Ad quem qui·
dem tanquam finem, hoc est finalem caeterorum causam, omnia spectabant,
quum propter hominem creata sint sive disposita. Homo vero non propter illa,
sed propter Deum solum glorificandum. Quum ergo illa usque ad hominem per
suas utilitates pervenerint, cursum suum quasi in meta quadam et stadii ter-
mino sibi praefixo consummabunt. Homo vero usque ad Deum pervenire habet,
et in ejus visione tanquam in sabbato vero quiescere.

Et nota quod non ait, videns quod essent cuncta valde bona, sicut superius

