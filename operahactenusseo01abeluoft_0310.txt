296 PETRI ABAELARDI

fidelissime reddere ‚ quum opus illud nondum fuisset editum , officii nostri esse rati, perpauca

tantum mutavimus ubi aperta scripturae vitia occurrebant, variis etiam lectionibus in parte
paginarum inferiore subjunctis. ⁴

Operae pretium est animadvertere Ahoelardum, quum in tres partes hymnos dividisset, in
partes totidem dividisse epistolam hymnis adjunctam, quarum unaquaeque sequentium hymno—

rum seriem, prooemii loco, antecedit, ut primus animadvertit Dom. Le Noble in Philosophioe
christianae Annalibus ¹.

Hymnis et Sequentiis accesserunt alia quaedam Abaelardi carmina, quorum originem indica-
bimus prout res postulabit.

I.

Ad tuarum precum instantiam, soror mihi Heloissa, in seculo quondam cara,
nunc in Christo carissima, hymnos graece dictos, hebraice tillim 2 nomina-
tos composui3 ad quos quidem me scribendos quum tam tu quam quae tecum
morantur sanctae professionis feminae saepius urgeretis, vestram super hoc in-
tentionem requisivi. Censebam quippe superfluum me vobis novos condere,
quum veterum copiam habeatis ³, et quasi sacrilegium videri antiquis sanctorum
carminibus nova peccatorum praeferre vel aequare. Quum autem a diversis di-
versa mihi responderentur, tu inter caetera talem, memini, subjecisti rationem :
Scimus, inquiens, latinam et maxime gallicanam Ecclesiam, sicut in psalmis
ita et in hymnis magis consuetudinem tenere quam auctoritatem sequi. Incer-
tum etenim adhuc habemns cujus auctoris haec sit translatio Psalterii quam
nostra, id est, gallicana frequentat Ecclesia. Quam si ex eorum dictis dijudi-
care velimus qui translationum diversitates nobis aperuerunt, longe ab uni-
versis interpretationibus dissidebit, et nullam, ut arbitror, auctoritatis dignita-
tem obtinebit. ln qua quidem adeo longaevae consuetudinis usus jam praevaluit,
ut, quum in caeteris correcta Beati Hieronimi teneamus exemplaria, in Psakerio,
quod maxime frequentamus, sequamur apocrypha. Hymnorum vero quibus
nunc utimur tanta est consusio utqui, quorum sint, nulla vel rara titulorum
praescriptio distinguat3 et si aliqui certos habere auctores videantur, quorum
primi Hilarius atque Ambrosius extitisse creduntur, deinde Prudentius et ple-
rique alii, tanta est frequenter inaequalitas syllabarum ‚ ut vix cantici melodiam
recipiant, sine qua nullatenus hymnus consistere potest, cujus descriptio est
laus Dei cum cantico. Plerisque etiam solemnitatibus addebas deesse proprios

¹ Annales de Philo-sophie chr-etimne, ira-80. Janvier 1844.- ¹ Lege tehillim. — ³ Lege haberem·

