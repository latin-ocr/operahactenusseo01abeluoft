648 · PETRI ABAELARDI

libro de Ciuitate Dei octavo, ita de Platonicis ait ¹ : « Omnium, inquiunt, ani-
malium in quibus est anima rationalis, tripertita divisio est in'deos, homines, ’
daemones. Deorum sed-es in coelo est, hominum in terra, in aere daemonum. »
Item : «Habent daemones cum diis communem immortalitatem corporum ‚ ani-
marum autem cum hominibus passiones. υ Et post aliqua descriptionem dae-
monum ex dictis Apulei Platonici supponens ait τ « Breviter Apuleius daemones
diffiniens, ait eos esse genere animalia , anima passiva , mente rationalia, cor-
pore aerea, tempore aeterna. » Ex quibus philosophorum dictis maxime vero ⁷
Platonicorum, constat coelum quoque et aerem propriis animalibus adornari ε
quorum haec daemones , id est animalia rationalia, immortalia et passibilia
dicunt, illa vero deos appellant, hoc est animalia rationalia, immortalia et
impassibilia, sicut sunt omnia sidera, non solum planetae, verum etiam quaelibet
stellae. Planetas vero non solum deos, verum etiam deos deorum, tanquam
caeteris sideribus excellentiores, et majorem efficaciam habentes, a Platone dici
autumant, ubi, sicut aiunt, eos praecipue ad creationem hominis invitat, ut vi
quadam eorum ex terra fingatur corpus humanum , cui Deus animam infundat.
Quum autem deorum neminem nisi bonum esse fateantur, daemonum tamen
sicut et hominum quosdam bonos, quosdam malos esse distinguunt : unde hos
graece calodaemones, illos cacodaemones appellant. Nihil enim sciunt de diaboli
dejectione, sed sicut homines vel caetera animalia, ita et daemones corporeos
esse creatos arbitrantur. Omnium itaque animalium rationalium corpora se- ’
cundum regionem vel partem mundi quam inhabitant distinguunt , ut videlicet
horum alia terrena sint , sicut hominum; alia aerea vel aetherea, sicut daemo-
num vel deorum. Constat itaque juxta Platonicam vel Platonicorum sententiam,
ipsa quoque sidera quaedam esse animalia, et illis sidereis quae videmus corpo·
ribus quasdam inesse animas , quibus ipsa moveri vel agitari queant. Quam
profecto sententiam beatus Augustinus nequaquam refellere praesumens, dicit
in Enchiridion sibi adhuc incertum esse, utrum ad societatem angelorum sol
et luna pertineant, an videlicet quidam de spiritibus angelicis illis sidereis cor·
poribus sint deputati, ut illa trahentes ac circumducentes , humanis usibus tanta
beneficia ministrent. De mundo autem utrum animal quoddam sit, quod tam
haec animalia quam caetera in se contineat , minus rationi propinquare , primo
Retractationum libro insinuat. Cujus nunc verba ex utroque ipsius opere
collecta non incongruum supponere duximus. Ait itaque in Enclziridc'on
caput xxv² : « Utrum archangeli appellentur virtutes, et quid inter se distent
sedes , sive dominationes, sive principatus, sive potestateS, dicant qui poss

,“’ De Civit. Dei, t. vlu , cap. xxv. - ² Gap. tvm,

