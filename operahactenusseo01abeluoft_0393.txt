ΙΝ NATALI DOMINI SERMO.⁴ 379

namenta ex antiqua retinemus ct confirmamus auctoritate3 veluti candelabra,
coronas, et vela; ecclesiarum quoque dedicationes, vel altarium consecrationes,
in tantum ex antiquitate suscepimus, ut in his peragendis nihil fere nisi de Veteri
Testamento cantetur vel recitetur: ubi et ad antiquae aspersionis exemplum hyso-

. pum et cinerem adhibemus. Quis etiam illud intelligens¹z «Tu es sacerdos in

aeternum secundum ordinem Melchisedech, υ ignoret nostri sacrificii formam
legem etiam praecessisse, et inde originem seu testimonium accepisse? In quo
quidem nos latino azymo vescentes, aliquam etiam de veteri pascha retinemus
figuram, juxta illud Apostoli²: « Itaque epulemur non in fermento veteri, sed
in azymis sinceritatis.» lpsam denique mixturam salis et aquae in aspersionem
fidelium quotidianam exemplo Elisaei conficimus, sicut et *ipsa benedictionis
verba testantur.

Quum igitur aliqua ex antiquitate retineamus, aliqua respuamus, causae vel
opportunitates pensandae sunt in singulis. Quod quidam minus attendentes,
inde omnia jam respuenda judicant, quia figurae fuerunt subsecutae veritatis,
et per Christum jam complet'ae. Unde merito illa jam omnino superflua censent,
ubi quam praefigurabant veritas completa est z ne forte si adhuc cum ipsa ve-
ritate retinerentur figurae, quae ipsam praesignarunt, adhuc exspectaretur futu-
rum quod jam est completum. Sed juxta hanc profecto rationem, omne rei
futurae sacramentum vel figuram mysticam manere non convenit postquam res
ejus completa est. Unde et conjugium, quod Christi et Ecclesiae continet sacra-
mentum, vel ipsam regum et sacerdotum unctionem, cum his, quae praediximus a
nobis retineri, cessari jam oportet. Ut jam videlicet nec sacrificium Melchisedech
in figuris sequamur, nec altaria chrismate consecremus, nec ecclesias dedice-
mus, nec candelabra in ecclesiis erigamus , et caetera quae diximus penitus remo-
veamus. Quod quia nemo fidelium vel discretorum approbat, constat aliquas
esse rationes, cur' ex Veteri Testamento nonnulla in rerum signis sicut in verbis
omnia retinemus. Quamvis enim prolationes verborum manifestius quam figurae
sacramentorum demonstrent id quod significant, nulla tamen Veteris Testamenti
verba respuimus, etiam quum aliter loqui videntur quam se jam rei veritas ha-
beat ε veluti quum dicitur ³: « Ecce virgo concipiet. » Quid ita mirum, quum tam
rebus quam verbis ea quae nunc completa sunt Vetus Testamentum praenuntiet,
nonnulla ejus sacramenta post rerum etiam completionem suscipiamus, quuS,
nulla respuere verba praesumimus? Tanto quippe major est concordia Veteris et

Novi Testamenti, et hoc ex illo magis confirmatur, quanto non solum verbis, ve-
rum etiam rebus ipsis conjuncta videntur.

· Psalm. cix , v. 4. - ² Corinth. I, cap. v, v. 8. ·— ³ lsaiae cap. vn, v. 14.

