344

PETRI ABAELARDI

ALTERA
EJUSDEM CARMINIS ‚REGENSIO

Ε Comen BIBLIOTHECAE sANcrl Annonam.

Astralabi fili, vitae dulcedo paternae,
Doctrinae studio pauca relinquo tuae.

Major discendi tibi sit quam cura docendi z
Hinc aliis etenim proficis, inde tibi.

Quum tibi defuerit quid discas, discere cessa,
Nec tibi cessandum dixeris esse prius.

Non a quo, sed quid dicatur, sit tibi curae z
Auctori nomen dant bene dicta suo.

Nec tibi dilecti jures in verba magistri,
Nec te detineat doctor amore suo.

Fructu ‚ non foliis pomorum quisque cibatur,
Et sensus verbis anteferendus erit.

Ornatis animos captet persuasio verbis ,
Doctrinae magis est debita planities.

Copia verborum est ubi non est copia sensus,
Constat et errantem multiplicare vias.

Cujus doctrinam sibi dissentire videbis,
Nil illam certi constat habere tibi.

Instabilis lunae stultus mutatur ad instar,
Sicut sol, sapiens permanet ipse sibi.

Nunc huc, nunc illuc, stulti mens caeca vagatur,
Provida mens stabilem figit ubique gradum.

Cogitat ante diu quid sanum dicere possit ‚
Ne judex fiat turpiter ipse sui.

Dictis doctorum, sactis intende bonorum ‚
Ferveat hac semper pectus avaritia.

Disce diu firmaque tibi tardaque docere ,
Atque ad scribendum ne cito prosilias.

Nolo repentini tua sit doctrina magistri,
Qui cogatur adhuc fingere quae doceat.

Nemo tibi tribuit quod nondum est nomen adeptus :

Post multos, si vis, experiaris eum.
Detrimenta·tuae caveas super omnia samae,
Ut multis possis et tibi proficere.
Quae praecesserunt credi sua crimina cogunt,
Et prior in testem vita sequentis erit.

Non tua , sed Domini quaeratur gloria per te;
Non tibi , sed cunctis vixeris, immo Deo.
Sit tibi , quaeso, frequens scripturae lectio sacrae :
Caetera si qua legas, omnia propter eam.
Sit tibi praecipuus divini cultus honoris,
Teque timor semper subdat amorque Deo.
Nemo Deum metuet vel amabit sicut oportet ,
Si non agnoscat sicut oportet eum, [ipse‚
Quam justus sit hic atque potens, quum sit bonus
Quantum nos toleret, quam grave percutiat.
Semper divinae tua sit subjecta voluntas,
Et contra si vis, appetis esse Deus;
N ec tibi quid possit quaeraS, sed quid placet ipsi :
Mercenarius hoc ‚ illud amicus agit.
Sufficit ut tantum quaeras ipsius honorem :
Utilitatis erit sic memor ipse tuae.
Sicut thesauris praestat sapientia cunctis ,
Sic nihil opposito vilius esse potest.
Ingenii sapiens fit nullus acumine magni;
Hunc potius mores et bona vita creant.
Factis, non verbis, sapientia se profitetur3
Solis concessa est gratia tanta bonis.
Filius est sapiens benedictio multa parentum ‚
Ipsorum stultus dedecus atque dolor.
Quod tolerat major, non sit grave serre minorem,
Nec se prolato praeferat ullus homo.
oblatam Cato fudit aquam, populumque refecit,
Dum refici propriam non tulit ipse sitim.
Insipiens rex est asinus diademate pollens,
Tam sibi quam cunctis perniciosus hic est.
Nolo militiam , sed sensum in principe laudes:
Consilium ‚ non vis, praeminet ad regimen.
Quum bonus est princeps, divini muneris est hoc;
Quum malus, id perpeti promeruere mala.
Sit tibi cura prior faciendi, deinde docendi
Quae bone sunt ‚ nec sis dissonus ipse tibi.

