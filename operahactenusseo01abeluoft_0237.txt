EPISTOLAE. 223

litteras , vel per sufficientem numerum fratrum , utpote per quatuor vel quin--
que, quod concessio fuerit facta eis ante inhibitionem ordinis per abbatem vel
conventum.

De mulieribus non permutandir. -Mulieres, quae ab antiquo loca habent in
domibus nostris , ut recipiantur in sorores , nullis aliis loca sua. conferant , nec
fiat circa mulieres aliqua mutatio personarum.

De puellis* non nutriendis in domibus nostrie. —Quum propriis fratribus ac
sororibus nostris etiam tenui victu sufficere vix possimus , absurdum videretur,
si alienos in deliciis nutriremus , et tales maxime, de quorum fratres aut sorores
nostrae possent conversatione corrumpi. Eapropter censuimus sub districta inhi-
bitione cavendum , ut, emissis omnino secularibus , quae ad nutriendum in clau-
stris sororum nostrarum haetenus sunt receptae ‚ nulla alia prorsus ad nutrien-
dum de caetero admittatur. Quod si aliqua voluerit exire jam recepta, vel si ‚ [ut Ρ]
ad nutriendum recipiatur, per se vel per alios intruserit violenter , cessetur in
eodem loco , quousque exierit , penitus a divinis.

Quod sorores nostroe non habeant nigras tunicas. -· Praedictis namque duxi-
mus annectendum, statuentes sub poena excommunicationis firmiter observari,
ut sorores nostrae nonnisi in tunicis albis et nigris superpelliceis induantur. In
quibus videlicet superpelliceis, nulla vel superfluitas vel curiositas videatur ,
et ne sit notabilis habitus earumdem , ne vestes potius videantur quam morum
delicias affectare.

De sororibus* in lapsa carnis deprehensir. —Si aliqua soror deprehensa fuerit
in lapsu carnis, statim emittatur a domo , et nullomodo, etiamsi obtinuerit
misericordiam, de caetero revertatur, nisi sub tali lege quod velo careat in per-
petuum, et sub vili veste et tenui victu, nullatenus egressura de claustro, ser-
viat ut ancilla. Verur'n, si secundo commiserit, ejiciatur, et nullum de caetero
receptionis suae debitum ab ordine praestoletur. Sane si aliqua extra septa soro-
rum exierit, omni sexta feria per annum in pane et aqua abstineat, porro; si
extra exteriorem portam domus exierit, infra octo dies si reversa fuerit, poterit
recipi, ut fugitiva3 ita tamen ut per quadraginta dies subjiciatur poenae gravioris
culpae , et omni sexta feria per annum reficiatur in pane et aqua. Post dies octo
revertenti adjiciatur ad poenam, ut usque ad sequens generale capitulum velo
careat, et serviat ut ancilla , non tamen hac occasione egressura a claustro.

De egressione sororum. —- Quasdam ecclesias nostri ordinis de facili egressione
sororum audivimus infamari. Sed quia inde multa pericula animarum possunt
emergere, et forsitan emerserunt; prohibemus ne amodo ad aliquod negotium
vel laborem, sive etjam in causis ad testimonium perhibendum, egrediantur de

caetero .

