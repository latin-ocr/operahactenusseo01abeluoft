DE CRUCE SERMO. 459

Ecce seriem dominicae passionis, prout memoriae occurrit, ex evangelicis
collegimus scriptis3 quae super singula, ut dictum est, consideremus, ea quae
mortem praecesserunt ipsa morte profecto graviora , vel intolerabilia, fuerunt.
Unde nec ut moreretur, frangi ei crura sicut latronibus vel lancea vulnerari
necesse fuit, qui ad celerem mortem ex tot et tantis, quae ante crucem tulerat,
perductus est. Conferant martyres quae passi sunt, et videant in compara-
tione dominicae passionis nulla esse vel parva quae passi sunt. Unde et bene
in ejus persona suspirantis Jeremiae lamentatio proclamat¹: «Attendite et
videte si est dolor similis sicut dolor meus. n Attendant hoc mulieres, et, ut
Ezechiel meminit’, facta voce supra firmamentum, stent animalia , et sub-
mittant alas suas. Quid autem firmamentum aliud, quam beati angeli, caeteris
corruentibus confirmati, est intelligendum? Qui quum nobis adhuc mortalibus
dignitate quadam sint superiores, longe tamen supra eos Deus homo praeminet.
Fit autem quandoque nobis vox de firmamento, quum videlicet de illa beatitu-
dine angelorum, quae nobis promittitur, aliquid praedicatur, vel interiori verbo
mente concipitur. Desuper firmamentum alia fit vox, quum ea quae Deus pro
nobis humanitus gesserit, corporis vel mentis auribus concipitur : quod profecto
quum fit, quasi in admiratione vel in timore sancta stant animalia, et alas depo—
nunt, dum in consideratione tantae rei propriae virtutes illis vilescunt. Quum
autem de firmamento, ut dictum est, aliquid audiunt, quasi erectas adhuc alas
habent; quia pro magno vel mirabili non ducunt, quod per tot agones ad illam
angelorum beatudinem perveniunt, quam illi per Dei gratiam humilitate servata
perceperunt. Ecce martyres multa propter Deum passi, et in magnis virtutibus
probati, plurimam gloriandi occasionem viderentur adepti, nisi occurreret Do—
minum vel tanta vel majora pro ipsis fuisse passum. Quod profecto dum
occurrit, statim, ut dictum est , summittunt alas, pro nihilo ducentes quae passi

sunt servi in considerationem dominicae passionis. Quae tanto gravior ac

miserabilior, quanto ignominiosior extitisse probatur. Ut enim omittamus
caetera, quis tam turpiter, quis tam diu illusus , ut ipse? De captione quippe
primum ad Judaeos adductus , post tot colaphos et alapas, quos velata facie
suscepit, impiis improperantibus ut prophetaret, ita est consputus et sputis
deformatus, ut, juxta Isaiam³, non esset ei species neque decor, et pro tanta vili-
tate novissimus omnium videretur v'irorum. Qui et inde postmodum Pilato
praesentatus, hanc quoque injuriam cum caeteris ibidem sustinuit. Quis unquam
martyrum ita sputis oblitus et deformatus¹injuriari legitur? Quis totiens illusus
modo apud Judaeos, modo apud Pilatum vel Herodem, nunc expoliatus, nunc

⁴ Thr-en„ cap. 1, v. 12.·- ¹ Ezech.‚ cap. 1, v. 25. — ¹ lsaiae cap. mn, v. 2.

