304 PETRI ABAELARDI

In Noe primae fit aetatis terminus,
Instar infantiae quam recte ponimus;
Similitudine quadam a singula

Lux prima continet horum mysteria.

Tunc incomposita facta materies,
Formanda deinceps erat in species ,
Et rude seculum legem non noverat,
Nec aetas terrena rectum quid cogitat.

Deleta prior est aetas diluvio,

Sic et infantiam delet oblivio;

In primo die lux narratur condita
Et istam inchoat lucem infantia.

Est et lux fidei quaedam minoribus,
Quam quasi parvuli primum suscepimus.
Hanc quoque species ipsa diluerit,

Quum, vel nunc credimus, videri coeperit.

Perenni Domino , etc.

XIX .

Secunda desinit aetas in Abraham,
Ac si jam ventum sit ad pueritiam,
Non hanc diluvium aetatem diluit,

Quum pueritiae quisque meminerit.

Hac firmamentum est in die conditum,
Ut aquas ¹ dividat his interpositum,

A compluentibus et inundantibus
Aquis consuluit arca fidelibus.

Non Dei populum haec aetas genuit,
Legis instructio quum nondum fuerit,
Nec vires suppetunt gignendi puero ,
Etsi memoriam jam firmet animo.

Post lucem fidei, spes nos corroborat,
Et jam ad sortia credentem animat,
Ut spe coelestium et verae gloriae

J am cuncta tolleret hujus miseriae.

Perenni Domino , etc.

XX. '¹

AEtas perducitur ad David tertia.
Huic est similis adolescentia.
Interpres sapiens diei tertio
Utramque comparat aetatem merito.

¹ Cod. Brux. aqua.

Aquas ab arida lux ista removet ‚
Et fluxa saeculi data lex inhibet ‚
Ne, deprimentibus nos libidinibus ,
Concupiscentiis se mergat animus.

Haec aetas populum per legem genuit,
Et patrem Abraham multorum statuit,
Et quasi prima sit haec terrae soboles,
Nascuntur hodie cum herbis arbores.

Perenni Domino ‚ etc.

XXI.

Post fidem atque spem, timor incutitur,
Quo mercenarius aut servus agitur,
Dum hunc sollicitant sperata commoda
Vel illum stimulant flagella condita.

Antiquam timor hic possedit populum
Legis pollicitis et minis subditum,
Dum lex promitteret haec bona cupidis,
Reos afficeret poenis gravissimis.

Ex terra vivere plantas agnoscimus
Creatas hodie quas esse legimus3
Et vitam Israel terrenam duxerit
Cujus promissio terrena fuerit.

Perenni Domino ‚ etc.

XXII.

Quarta lux decorat coelum sideribus,
Quorum perpetuus vigor est igneus ,
Quae nunquam excidit3 sic fervet carita
Quae sibi vindicat sedes aethereas.

Cujus quadrifida lex Evangelium

‘Constat ad quattuor dierum numerum ‚

Quadrati corporis est magna firmitas
Et cuncta sustinet invicta caritas.

Virtutum caritas est consummatio ‚
Virilis virium aetas perfectio.

Ut corpus hominis hoc implet viribus,
Sic mentem caritas consummat moribus

XXIII. .

AEtatis saeculi quartae primordium
Ponunt theologi regnum Davidicum ;
Istius vespera sit transmigratio
Israelitici sub Babylonio.

