404 PETRI ABAELARDI

ΙΝ RAMIS PALMARUM.

SERMO VII.

Hodierna solemnitas et tanquam imperialis pompae triumphalis jucunditas,
qua Dei filius regio more a turbis est susceptus, et tanquam filius David reco-
gnitus et salutatus, longe antea fuit ab ipso David prophetata, exhortante nos ad
eam revelatione propheticah . «Lapidem quem reprobaverunt aedificantes, hic
factus est in caput anguli A Domino factum est istud, et est mirabile ln oculis
nostris. Haec est dies quam fecit Dominus, exultemUS, et laetemur m ea. O Do·-

mine‚ salvum me fac, o Domine, hene prospe1·:are benedictus qui venit in no-
mine Domini. Benediximus vobis de domo Domini3 Deus Dominus, et illuxit
nobis. Constituite diem solemnem in condensis usqne ad cornu altaris.» Quos
enim aedificantes hoc loco dicit, nisi sacerdotes judaici populi, qui subjectos
per fidem Christi aedificare deberent in templum Dei? Hoc ipsum destruere nite-
bantur fundamentum, in quo erigendum fuerat aedificium. Ut enim Apostolus
ait²: « Fundamentum aliud nemo potest ponere praeter id quod positum est, »ι
quod est Christus Jesus. Haec est illa petra, in cujus fide fundata perseverat Ec-
clesia, sicut et ipse Petro aitss, cui eam commisit. Hic est lapis sine manibus de
monte abscisus, qui hoc loco ab aedificantibus dicitur reprobatus, a turbis hodie
recognitus est et susceptus : ut· quum aedificatores respuerent, aedificandi susci-
perent, et excaecatis magistris, illuminarentur discipuli, et in condemnationem
seniorum resonarent pueri laudem Dei. Referente Joanne, novimus quod hodie
Jerosolymis multa jam erat turba non solum ex Judaeis‚ verumetiam ex genti-
bus, qui convenerant ad proximam Paschae solemnitatem. Sic enim de gentilibus
et ipse adjecit⁶ : « Erant autem gentiles quidam ex his qui ascenderant, ut ado—
rarent in die festo. Hi ergo accesserunt ad Philippum, qui erat a Bethsaida Ga-
lilaeae, et rogabant eum dicentes : « Do'mine, volumus Jesum videre. » Venit ,Phi-
lippus, et dicit Andreae. Andreas rursus et Philippus dixerunt Jesu. Jesus autem
respondit eis, dicens: « Venit hora ut clarificetur filius hominis. » '

Ab his itaque gentilibus pariter et plebe judaica Dominus hodie susceptus,
tanquam lapis reprobatus ab aedificantibus in caput anguli est a Domino consti-
tutus : sicut de illo lapide sine manibus absciso dictum est, quod in montem

¹ Psalm. cxvu , v. 2? et sq. — ¹ Corinth. 1, cap. 111, v. 10. — ³ Manli„ cap. xv1, v. 18. ·- ⁴ Joan.‚ ⁰³9· ¹¹¹,
v. 20. Ο

