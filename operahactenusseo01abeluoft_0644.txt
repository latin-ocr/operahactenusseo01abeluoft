630 PETRI ABAELARDI

propheta non exsequatur, in transitu tamen eam perstringat, ne quid ejus nar·
rationi de divinis operibus deesse videatur. ⁴

« Et tenebrae erant super faciem abyssi.» Abyssum, id est profunditatem, vo-
cat totam illam confusam necdum distinctam , sicut postmodum fuit , elemen-
torum congeriem. Quam quidem confusionem nonnulli philosophorum seu
poetarum chaos dixerunt: quod enim profundum est, minus apparet et visui
patet. Illam itaque elementorum congeriem nondum per partes ordinatas di·
stinctam ‚ ut cognitioni nostrae vel visui patere posset , etiamsi Jam homo crea·
tus esset, abyssum nominat; faciem vero qua unusquisque cognoscitur pro no·
titia ponit. Facies ergo abyssi tenebris obducta erat , id est, notitia illius congeriei
ex prima confusione praepediebatur, ut nequaquam se visibilem praeberet , vel
aliqua ejus utilitas in laudem creatoris adhuc appareret.

α Et spiritus Domini ferebatur super aquas. » Hebraicum habet, «volitabat
super faciem aquarum. » Translatio vero quaedam habet ‚ «fovebat aquas, » “
quaedam, « ferebatur super aquas, » sicut habet praesens quam prae manibus
habemus ‚ ac primum nobis occurrit exponenda. Quantum ergo nobis videtur,
aquarum etiam nomine fluidam illam atque instabilem congeriem nondum certa
partium suarum collocatione firmatam comprehendit. Super hanc itaque spiri·
tus Domini ferebatur, quia ut eam ordinaret , tanquam imperio suo subjectam
divina disponebat gratia, ne videlicet ulterius esset inanis aut vacua, seu tene·
brosa vel fluida. Quid enim spiritus Dei nisi ejus bonitas intelligitur, cujus par·
ticipatione sunt bona universa? Quae videlicet Dei bonitas, quia nondum in illa
elementorum confusione apparebat , superferri potius illi ‚ quam inferri diceba·-
tur, quia nondum in ea operatus fuerat, unde aliquid utilitatis· ipsa praetenderet.
Unde nec in ejus commendatione dicitur, « vidit Deus quia bonum est, » sicut
in commendatione reliquorum operum. Diligenter etiam dicit « ferebatur super
aquas, υ potius quam, « erat , quasi ostendenseum habere quemdam-transitum
in istis ‚ ut de tenebris ad lucem produceret, non in eis permanentiam habere,
quas nequaquam in hac confusione proposuerat relinquere.

Alia etiam , ut diximus, translatio habet , « et spiritus Domini fovebat aquas, »
more videlicet avis , quae ovo incumbit, ut ipsum foveat atque vivificet3 unde
et bene vivificatorem Spiritum sanctum appellamus. Bene autem ovo nondum
vivificato aut formato illa confusa congeries comparatur, in qua tanquam in
ovo quatuor in se continenti quatuor elementa comprehenduntur. Est quippe
in ovo testa exterior3 deinde intus tela , id est cartilago quaedam· testae adhae·
rens3 ac postmodum albugo; denique medium illud ovi quasi medulla ejus.
Quod quidem medium ovi quod vitellum dicimus, quasi terra est in mundo ε
albugo quasi aqua terrae adhaerens : tela tanquam aer ι testa ut ignis. Ex vitello

