566 PETRI ABAELARDI

una provincia facta ad ejus notitiam pervenerunt ‚ quot et quanta talia vide-
licet majora in caeteris mundi partibus ad gloriam sui militis Dominus operari
credendus sit. ’

Unde et id praerogativae consecutus est, ut in ejus memoriam maxime cathe-
drarum episcopaliumbasilicas videamus consecratas. Qui primus martyr Christi,
tanquam alter Abel, proprii sanguinis effusione¹, quidam, ut ita dixerim, fundator
extitit Ecclesiae, seipsum tanquam lapidem vivum et multorum lapidum ictibus
obtusum et quadratum in ejus fundamentum substernens, super quem caeteri
omnes tanquam in ipso quodam modo fundati ac firmati innitantur, qui et viris
exhibuit formam constantiae et seminis pariter continentiae.

Sed quoniam cuncta haec ad vestram gloriam, carissimae sorores , specialiter
pertinent quae de primo vestro praedicantur ministro, tanto amplius a vobis
triumphus ejus memorandus est, quanto »ejus memoria vobis ampliorem honorem
vel majorem securitatem praestat. Unde pia vobis exhortatione consulimus ut
semper in matutinis et vespertinis laudibus in antiphona propria et collecta ejus
memoriam d'evote celebretis, ut quem apud homines fidelem habuistis ministrum,
salubriorem apud Deum sentiatis advocatum, ipso id vobis Domino praestante,
cui est honor et gloria per infinita saeculorum saecula. Amen.

DE SANCTO JOANNE BAPTISTA.

SER3M0 XXXIII .

Dominus ad beatum Job in parabolis loquens, quum per ibices et partu·-
rientes cervas rectorum ordinem descripsisset , consequenter, dilectissimi 'fratres
et commonachi, ad institutionem vestri propositi stylum convertit, et ejus liber-
tatem caeteris praeferens ait² : « Quis dimisit onagrum liberum, et vincula ejus
quis solvit? Cui dedi in solitudine domum, et tabernacula ejus in terra salsu-
ginis? Contemnit multitudinem civitatis, et clamorem exactoris non audit. Cir-
cumspicit montes pascuae suae ‚ et virentia quaeque perquirit. » Magnum, fratres,
in multis virtutibus Job fuisse, tam ipsius historia quam Dei testimonia mon-
straverant. Quem ne tantarum magnitudo virtutum in elationem sorte traheret,

‘ Legitur in cod. Effusionem. — ³ Job, cap. xxxix, v. 5.

