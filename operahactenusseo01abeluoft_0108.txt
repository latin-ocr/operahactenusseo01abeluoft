96 PETRl ABAELARD} ET HELOlSSAE

’ miserrima et pauperum Christi religioni penitus contraria tanto est silere ho-
nestius quanto loqui turpius. Qui penitus judaizantes consuetudinem suam
sequuntur pro regula, et irritum fecerunt mandatum Dei per traditiones suas;
non quod debeat, sed quod soleat attendentes , quum , ut beatus etiam meminit
Augustinus¹‚ Dominus dixerit ²: « Ego sum veritas, » non ε Ego sum consuetudo.
Horum orationibuS, quae aperto scilicet fiunt ostio, qui voluerit se commendet.
Vos autem quae in cubiculum coelestis regis ab ipso introductae, atque in ejus
amplexibus quiescentes, clauso semper ostio ei totae vacatiS, quanto familiarius
ei adhaeretis, juxta illud apostoli³ : « Qui adhaeret Domino unus spiritus est, n
tanto puriorem et efficaciorem habere confidimus orationem , et ob hoc vehe-
mentius earum efflagitamus Opem. Quas etiam tanto devotius pro me faciendas
esse credimus, quanto majore nos invicem charitate colligati sumus.

Quod vero mentione periculi in quo laboro, vel mortis quam timeo, vos
commovi , juxta ipsam quoque tuam factum est exhortationem , imo etiam adju-
rationem. Sic enim prima, quam ad me direxisti, quodam loco continet epi-
stola : « Per ipsum itaque qui te sibi adhuc quoquo modo protegit* Christum
obsecramUS, quatenus ancillulas ipsius et tuas crebris litteris de his, in quibus
adhuc fluctuas, naufragiis certificare digneris : ut nos saltem quae tibi solae re-
mansimus, doloris vel gaudii participes habeas. Solent enim dolenti nonnullam
afferre consolationem qui condolent, et quodlibet onus pluribus impositum
levius sustinetur sive defertur. » Quid igitur arguis, quod 'vos anxietatis meae
participes feci, ad quod me adjurando compulisti? Numquid in tanta vitae, qua
crucior, desperatione gaudere vos convenit? Nec doleris sociae, sed gaudii tan-
tum vultis esse, nec flere cum flentibus, sed gaudere cum gaudentibus? Nulla
major verorum et falsorum differentia est amicorum, quam quod illi adversitati,
isti prosperitati se sociant. Quiesce, obsecro, ab his dictis ‚ 'et hujusmodi querimo-
nias compesce, quae a visceribus charitatis absistu11t⁴.longissime. Aut si adhuc
in his offenderis, me tamen in tanto periculi positum articuIO, et quotidiana
desperatione vitae, de salute animae sollicitum esse convenit, et de ipsa, dum
licet, providere. Nec tu, si me vere diligis, hanc exosam providentiam habebis.
Quin etiam si quam de divina erga me misericordia spem haberes ‚ tanto amplius
ab hujus vitae aerumnis liberari me cuperes , quanto eas conspicis intolerabiliores.
Certum quippe tibi est, quod quisquis ab hac vita me liberet, a maximis poenis
eruet. Quas postea incurram incertum est, sed a quantis absolvar dubium non
est. Omnis vita misera jucundum exitum habet, et quicunque aliorum anxieta-
tibus vere compatiuntur et condolent, eas finiri desiderant⁵, et cum> damnis

¹ Opp. Parisiis, 1694, in-fol„ t. lx, col. 182. - v. 17. — ⁴ Lonyo absunt intenvallo RMS. —⁵Se‹mn20
² loon„ cap. xiv, v. 16. - ³ Corinth. J, cap. vi, ardore aestuant RMS.

