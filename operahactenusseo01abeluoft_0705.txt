CONTRA QUEMDAM CANONICUM REGULAREM. 694

cuicunque contemplativae supplicat, ut suscipiendo regimen ipsorum eos ad se
sic admittat. Quod et ipse Christus in membris suis agere dicitur, quo inspirante
id agitur, et sub cujus nomine et auctoritate hoc imploratur. Perfecta vero
anima illa quietem suam vehementer diligens, dum laborem refugit, ne aliorum
lucro detrimentum incurrat suae perfectionis, surgere de lectulo renuit, et Sponso,
ut dictum est, instanti dicit : « Exspoliavi me tunica mea , υ hoc est, exteriorem
curam mundanarum actionum ex voto postposui. Interior quippe vestis et suh—
tilior, est interula3 exterior et grossior, tunica. Unde bene hic ornatus, contem-
plativus3 ille vero habitus, assignandus est activus. Hi quippe claustris se mo-
nasticis recludentes tanto subtilius atque perfectius summi luminis splendorem
contemplantur, quanto ab exterioribus saeculi curis amplius sunt remoti. Hanc
profecto curarum occupationem, quam Martha proximi necessitudinibus impen—
dit, et qui populo praesunt exercent, quasi tunicam resumere Sponsa refugit,
quum a contemplatione ad actionem redire nullatenus acquiescit. Unde et cau-
sam annectens ait : «Lavi pedes meos, quomodo inquinabo illos?» Affectus
quippe nostri, quibus ad quidlibet agendum trahimur, quasi quidam pedes sunt,
quibus ducimur. Istos pedes abluit, qui a curis saeculi mentem retrahit, quibus
animus per diversa diffusus , difficile est ne saltem cogitationum maculis aliqui·
bus respergatur, vel quandoque cedat tentationibus. Quod Sponsa considerans
de lectulo pedes ad terram deponere trepidat, hoc est se iterum implicare curis,
dum nullum a sordibus vacare locum extra lectulum suum credit. Quae tandem
Sponso instante de lectulo surgere compellitur, et ei, sicut postulavit, aperire ε
de quo quum eum tenere vellet, atque, ut solita fuerat, comprehendere, sub-
junctum est¹ : «At ille declinaverat atque transierat. » Non enim ita in publico
sicut in occulto Deus inveniri potest : nec sollicitudo Marthae circa plurima tur-
batae Christo assistere valet assidue, nec curis saeculi mens intenta in Deo poterit
vigilare quieta. Unde et ipse Sponsus quo devotius oremus, ostium cubiculi ad-
monet claudi : alioquin declinat et transit a nobis, quia quo minus ei vacamus,
eo magis ab ipso deserimur, et ab ejus gratiae donis amplius destituimur. Etiam
Sponsa ejus ‘ad publicum de secreto thalami transgressa, quantum de per-

sectione sug pro lucris aliorum minuit, reperit3 et tanto magis accedit periculum,

quanto de· commissis animabus major illi superest reddenda ratio. Attende, ob-

secro frater, tui ordinis dignitatem et officii conditionem, in quo et minuitur
meritum, et imminet periculum. Vide quid sit profectus dighitatis, ubi perfectio
tollitur religionis, ubi major apud saeculum, minor fit apud Deum , et grave sui
sustinet dispendium. Liam, quam duxisti, gaudes esse fecundam: sed doles

¹ Cautio„ cap. v, v. 6.

