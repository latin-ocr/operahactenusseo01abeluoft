646 PETRI ABAELARDI

rentur poma, id est fructus suos afferentes, sive non statim. Solet quippe po·
mum generaliter pro omni arboris fructu intelligi.

«Juxta genus suum.» Hoc est secundum materiae suae naturam, ut, pro diver-
sitate scilicet herbarum vel arborum magis quam terrarum, diversos afferant
fructus, non eosdem. Cujus semen , hoc est dum terrae radicitus adhaerebit, vim
suae propagationis in seipso habeat, sive ex semine sive ex insertione ramorum
vel ex plantatione. Et nota quod, quum ait « lignum pomiferum ‚ » de fructuosis
tantum arboribus, non de infructuosis, videtur dicere quod tunc creatae sint; et
ita non omnes tunc arbores creatas esse, sed quasdam postea, sicut de spinis et
tribulis creditur post peccatum in poenam hominis de terra productis. Si quis
tamen dicat has quoque arbores, quae nunc infructuosae sunt, primo creatas
esse fructuosas, sed· postmodum pro peccato hominis infructuosas fier-i , vel
fructum arboris sive pomum quamcumque utilitatem ligni intelligat, non absur-
dum videtur, quum infructuosa quoque ligna nonnullas habeant utilitates, etsi
fructum aliquem non producant in esum. Et quia non est in consuetudine ser-
moniS, ut pomum pro quacumque utilitate sicut fructus accipiatur, ideo quum
prius dictum sit « pomiferum, » postea quasi pro expositione supposuit α faciens
fructum, » hoc est habens quamcumque utilitatem. Propter quam etiam expo·
sitionis determinationem quum praemittat, «- factum est ita, » statim adjungit t
« Et protulit terra herbam, etc. »

DE QUARTA Dm.

« Fiant luminaria. » Inter creationem plantarum jam factam , et animalium
faciendam, luminaria fiunt, ut calore ipsorum plantae foveantur et proficiant,
et eorum luce animalia solatium habeant, ne quasi caeca oberrent in tenebris,
ut et alimenta sua eligere possint.

« In firmamento coeli. » Intransitive quod novissime coelum est appellatum ,
aquis, ut dictum est, interpositum, et ab illis aquis , quas superius firmat ‚ fir·
mamentum dictum.

« Et dividant. » Ad quas utilitates fiant exponit : primo ad distinguendum
sua illuminatione diurnum tempus ac nocturnum. Diurnum quippe tempus est
quod sole illuminatur, sicut nocturnum quod luna et sideribus illustratur, vel
solis illuminatione caret.

« Et signa. » Non quae vanitatis est observare, ¹sicut in auspiciis atque
auguriis , sed in quasdam naturales ostensiones futurorum eventuum sive
praesentium. Nautae quippe siderum inspectione ad quas partes mundi
ferantur cognoscere solent, et de commutandis temporibus multa indicia ex
sole et luna vel sideribus capiuntur, quum modo alterius coloris vel caloris,

