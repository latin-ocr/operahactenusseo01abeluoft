Tu autem exules factos ingluvie

Per abstinentiam reduc nos, Domine,
Nullumque deseras tuorum inopem ‚
Qui vestis lilium, et pascis passerem. =

Nullum necessitas premat inopiae,
Sed sit frugalitas sufficientiae.

Sit quod sufficere naturae valeat,

Non quod lasciviae fomentum praebeat.

Perenni Domino, etc.
XV.

Septem quas solvimus diurnis laudibus
Nocturnis additis octo perficimus,

Ex quibus quattuor ascribe vesperae
Et mane quattuor, diemque perfice.

A nona vesperam scimus incipere ‚
Quum sol se coeperit terris immergere;
E contra recte quis mane tribuerit

Post noctis medium quum sol emerserit.

Octo conficitur nostra substantia
Quam demum perficit octavae gloria3
Corpus ex quattuor constare novimus,
Ornari totidem mentes virtutibus.

Hinc recte gratias in octo laudibus
Pro nobis Domino solvi statuimus. '
Desectam corporis praebentes vespere ‚
Mane tribuimus vigorem animae.

Perenni Domino, etc.

XVI.

Octavae titulo in Psalmis legimus
Futurae gloriam vitae canentibus,
Quum lux subierit perpes fidelium
Istius temporis post septenarium.

Hanc jam in capite completam novimus,
Quum resur-rexerit hac luce Dominus ,

Ut sic certissimam spem membris propriis
Ejusdem tribuat beatitudinis.

Hinc a Christicolis haec dies merito

Prae cunctis colitur hoc in mysterio.
AEternis etenim , non temporalibus

Hi bonis inhiant quorum fons Dominus.

Neve tam arduam viam tenentibus
Ex diffidentia tepescat animus :

CARMlNA.

Hac ipsa Dominus die paraclitum
Misit discipulis in aeram Spiritum.

Ad hujus additae diei gloriam

Quo recte videas diei dominicam¹‚
Quod corporaliter hac luce Dominus
Ut rex susceptus est et haeres regius.

Ingressus proprium statim palatium,
Potentis exhibet regis imperium ;
Pravos ejiciens, caecos illuminat,

Et domum Domini sic reconciliat.

Octavae peragit J esus mysterium
In qua resederit ut judex omnium ,
Suos illuminans sui praesentia,
Pravos ejiciens a regni gloria.

Nec a mysterio vacare credimus,

Quod soli dies haec datur a gentibus;

Ipsi quoque⁸ consecrent eam ex nomine ,
Quum sibi vindicet hanc' sol justitiae.

Perenni Domino , etc.

XVII.

Ubique tuis nos et semper laudibus
Vacare, Domine, debere novimus ,
Qui loca fabricas nobis et tempora,
Noctem ad requiem, diem ad opera.

Et quum non serat hoc nostra fragilitas,
Horas instituit, fixit ecclesias,

Ut ipsa loca nos ad haec admoneant,
Invitent tempora vel segnes arguant.

Hora jam requiem diei septima
Completa poscimus laudum hebdomada.
Tu nostro ‚ Domine, benedic sabbato,

Quos tuo reparet quies obsequio.

Hanc tua dextera domum sanctificet
Et immanissimum leonem religet ;
Somno pacifico sic corpus recrea ‚
Ut in te vigilet mens semper sobria.

Perenni Domino, etc.
XVIII.

AEtates temporum nostrique corporis
Divini numerus praesignat operis;
Dierum novimus in hoc senarium ,

Et sex aetates sunt mundi vel hominum.

¹ sic Cod. Brux. - Diem dominicam ἔ* - ’ Sic Cod. Brux.

303

