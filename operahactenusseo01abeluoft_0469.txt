SERMONES. 455

DE cuncE.
smo ΧΠ.

Quanta devotione dominicae Crucis venerationem prosequi debeamus , beatus
Apostolus ad Galatas scribens diligenter declarat¹ : «Mihi autem absit gloriari,
nisi in Cruce Domini nostri Jesu Christi. » Tanto quippe amplius Crux domi·

nica, in qua sumus redempti, a nobis est glorificanda, quanto verius ex hoc ·

genere redemptionis homo redemptus gloriari valet. Quid est autem gloriari,
nisi quemcunque se aliquid magnum et pretiosum aestimare? In nullo autem
quaelibet res quanti sit ita cognosci potest, sicut in pretio ejus. Sic et homo
quanti fu'erit apud Deum , quantam semper sollicitudinem divina super eum
gesserit clementia, quantaeque pietatis visceribus eum sit amplexatus, pretium
ipsum pro redemptione hominis datum patenter insinuat. Quod diligenter
Apostolus intuens, et de hoc singulariter glorians, sicut supra meminimus , ait z
« Mihi autem absit gloriari, etc. » Ac si patenter dicat : Glorientur alii in quo—
cunque voluerint, pretiosos se aestiment quibuscunque divitiis vel honore;
mihi' autem absit gloriari nisi in hoc redemptionis meae genere, quod apud
infideles ignominiosius judicatur et vilius. Quo enim Dominus indigniora pro
homine sustinuit, digniorem apud se et gratiorem eum haberi demonstravit.
Nullum autem patibulum execrabilius cruce antiquitus censebatur, nulla mors
adeo turpis et detestabilis judicabatur. Unde et hoc genus patibuli non solum
ad poenam Christi, verumetiam ad ignominiam impii eligere decreverunt, sicut
ante per Sapientiam de ipsis prophetatum fuerat dicentibus& «Morte turpissima
condemnemus eum. » Et ApostoluS, quum dixisset³ ε «Factus obediens usque ad
mortem ,. » quasi parum hoc videretur, nisi etiam ipsum genus mortis tanquam
abominabile determinaret, statim adjecit: « mortem autem crucis. υ Quod est
dicere, non solum usque ad mortem, sed usque ad tam ignominiosam mortem,
qua specialiter blasphemi, hoc est qui in aliquam blasphemiam Dei praesume·
bant, puniebantur. Unde et Domino improperantes quod se filium Dei diceret
aiebant¹⁰ : « Blasphemavit. Quid adhuc desideramus testes? » Et quasi hoc genus
mortis ex blasphemia promeruisset, exclamabant¹⁵ : « Cruciflgatur! » De quo
etiam genere mortis ‚ quam detestabile videretur, et divina maledictione

⁴ Gazae„ cap. vi, v. 14. — ' Sap„ cap. n, v. ΞΟ. — ³ Philip„ cap. n. v. 8. -- ⁰ Matth., cap. xxv· ‚ v. 65. —-
⁸ lbid.‚ cap. xxvn, v. 23.

