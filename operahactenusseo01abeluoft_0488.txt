474 PETRI ABAELARDI

Christi reserati, nunc dicitur : O vos principes, id est praepositi paradisi custo-
des, attollite jam vestras portas, id est summovete illam vestram quam diximus
obstruentem clausuram, et illum versatilem avertite gladium, qui proinde ver-
satilis, id est mobilis potius quam fixus est dictus, quia quandoque avertendus
et summovendus est. Et, o vos, portae, elevamini aeternales, id est sublatae et
summotae in aeternum estote , et introibit rex gloriae ε non quidem terrenus, sed
qui ad coelestis gloriae celsitudinem suos de potestate diaboli ereptos in hoc
hodierno triumpho secum pariter introducat. Super quo tam glorioso et admi-
rabili triumpho, aliis quaerentibus, et cum summa admiratione dicentibus z
Quis est iste, ut dicitis, tantus rex, quem in humana forma, et a nobis olim
despecta, super omnem naturam , id est angelicam conscendere videmus altitu—
dinem; vel unde inferior natura hanc adipisci meruit dignitatem? Alii respon-
dentes concinunt: « Dominus iste est fortis et potens, Dominus potens in praelio. »
Fortis scilicet ad omnia adversa toleranda, nec remissus in aliquo3 quamvis
in forma humanae infirmitatis appareat. Potens, sicut statim determinans, sub-
jungit, «potens in praelio, » nec ita ut vetus Adam, a tentante superatus diabolo,
sed ipso mortis auctore morte sua triumphato, quasi spoliorum trophaea in suis,
quos eruit, captivis , nunc refert gloriosa ε sicut et de ipso olim psalmographus
praecinerat dicens¹ ε «Ascendens in altum captivam duxit captivitatem.» Captiva·
quippe captivitas genus humanum bis a diabolo captivatum dicitur3 primo vide-
licet ejus persuasione a paradiso exulatum, et praesentibus aerumnis expositum,
postmodum de hac luce ad inferni tenebras dejectum. Suos itaque, ut diximus,
bis captivatos, nunc secum ad coelestia perducens, quasi victor hodie de antiquo
hoste superato, triumphat. Dominus ipse virtutum, non solum videlicet homi—
num quos sic liberat, verumetiam supernarum virtutum , per quas ubicunque
vult, operatur magnalia. Conferamus autem cum gloria hujus triumphi illam,
quam diximus venerationem in Ramis Palmarum ei primum exhibitam, et qua
similitudine jungantur per singula videamus z ita tamen ut hanc illi longe
praecellere consideremus.

Ut igitur Joannes refert², illa prior generatio pro resuscitatione Lazari ei facta
est, cui nec ipse Lazarus cum eo Jerosolymam veniens defuisse credendus est.
Sicut ergo suscitatio Lazari illud praeconium laudis ab hominibus meruit, ita
praedictae liberatio captivitatis triumphales hodie laudes ab angelis habuit. Et
ibi quidem Jerosolymam venienS, ut dictum est, benedictus a turbis. Hic autem
coelos ascendens benedixit discipulis, ut tanto excellentior haec dies habeatur,
quanto felicior ex benedictione divina efficitur. Nec solum qui praeibant, verum-

· α Ascendisti in altum , cepisti captivitatem. »ι (psalm. van , v. 19.) - ² Joan., cap. ΣΠ, V· ¹·

