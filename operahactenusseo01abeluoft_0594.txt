580 ’ PETRI ABAELARDI

virginibus anteferendae? Nunquid lippae fecunditas Liae pulchritudine Rachel in-
fecundae gratior extitit patriarchae? Denique ista fecunditati sororis invidens,
quum in hac quoque re summum desiderium suum implesset ipso suo partu
extincta est, et quae infecunda vixerat incolumiS, de fecunditate sua mortem in-
currit. Tales profecto isti sunt, qui ad episcopatum anhelantes, quum de mona-
steriis revocantur ad saeculum, et quasi de sterilibus fecundi, ut dictum est, fieri
gloriantur, ex hac ipsa gloria dignitatis periculum incurrunt religionis. Quod di-
ligenter sponsa in Cantz'cl's attendens, sponso ad ejus ostium pulsanti, ut sibi
aperiatur postulanti, ne ipsum hoc consentiat, talibus se responsis excusat². ·
« Exspoliavi me tunica mea, quomodo induar illa? Lavi pedes meos, quomodo
inquinabo illos? » Quid enim sponsa in lectulo quiescens intelligitur, nisi fidelis
anima, quae, relicta saeculi tumultuosa vita, tranquillitatem solitariae tanto amplius
diligit, quanto in ea liberius Deo deservit? Quam quum fidelis populus ad regi-
men sui requirit, ut videlicet lpsa ecclesiasticis implicetur negotiis, quasi ad
ostium cellae ipsius Christus pulsat in membris suis, et ut sibi aperiatur postulat3>
hoc est, ut fideles ad se admittat potius quam excludat, eisque praeesse sustineat,

et multorum salutem suae perfectioni praeponat. At illa saeculi tentationes praeca-

vens, vel meritorum suorum diminutionem non ferens, devotioni pulsantium .

tale in excusationem sui affert responsum² : « Exui me tunica mea, » hoc est
exteriorem saeculi curam ex voto reliqui. Tunica quippe, quae camisiae vel pelli-
ciae superponitur, exterior est administratio saecularium rerum. Lavi pedes meos,
hoc est affectus ab inquinamentis saecularium tentationum mundavi, et ab illece-
bris mundanarum curarum purgavi. Pedibus quippe ducimur, et affectu nostro
ad effectum operis trahimur, ideoque per pedes affectus exprimuntur. De lectulo

ad terram pedes deponere timet ne inquinentur, quia nunquam veram munditiam?

reputat extra secretum suae quietis. Unde et apostolorum quoque pedes Dominus

abluens, patenter innuit nequaquam sine aliquo contagio’pulveris perfectos „
etiam viros mundum perambulare posse. Hoc est, nequaquam diu inter tenta-''·

tiones atque illecebras saeculi conversari, ut non inde aliqua macula nostrae in-
firmitatis effectus respergantur, etsi non usque ad opera tentatio pertrahat..
Prolixa, fratres , imo superflua digressione sermonem nostrum fortasse videor
protendisse, et ab exordio nostri propositi longius recessisse. Laudare Joannem
incoeperam ‚ sicut hodiernae solemnitatis dignitas exigebat, et nunc inde· ad vi-
tuperationem nostram stylum converti, quasi eorum vitium incurrens, qui 'sule
liana reprehensione digni, laudare aliquos nesciunt, nisi alios redarguantq, nec
ullos extollere, nisi alios deprimant. Sed quia sermo noster hodiernus non tam

¹ Cant„ cap. v, v. 3. - ²1bid.

p

