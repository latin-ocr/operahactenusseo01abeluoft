CUM PETRI ABAELARDl SOLUTIONIBUS. 253

hinc transire ad vos , non possint , neque inde huc transmeare? » Quomodo enim
aliqui excaecati sunt, ut de refrigerio tantae quietis ad poenas damnatorum trans·
ire velint, vel eis aliquod impendere beneficium jam omnino inaniter affectent,
·quos a misericordia Dei penitus exclusos vident?

Solutio Aboelardc'.

Abraham, in cujus sinu Lazarus est susceptus, Deus est, qui fideles suos de
hujus vitae miseriis ad futurae vitae refrigerium nobis adhuc occultum tanquam in
quoddam secretum quietis suscipit. Ad hunc anima damnata loquitur quasi sup-
plicand0, dum eum sui desideret misereri. Abraham ei de sententia sua consti-
tuta respondet, quum eum inteHigere facit inaniter eum desiderare, quod nulla-
tenus eidem potest evenire. Hoc est autem quod eum¹ intelligere facit, quod
subjungit: « Etin his omnibus inter nos et vos chaos magnum firmatum est, etc. »
« In his omnibus, υ hoc est, in utrisque praedictis, de consolatione scilicet justo·
rum et cruciatu malorum , « chaos magnum firmatum est, » et hoc est impe·
dimentum tantum divino judicio perenniter constitutum : ι( Ut qui volunt ad
vos hinc transire non possint. » Transire hocloco de refrigerio justorum ad poe-
nas malorum intelligimus velle his quoque subvenire, qui damnati sunt et quasi
hoc heneficium justorum illis afferre3 vel inde huc illos educere , sicut fideles
quotidie faciunt in hac vita, dum orationibus vel eleemosynis suis his quoque
subvenire nituntur, quos in poenis purgatoriis esse putant, quum omnino sint
damnati.· Non ergo de illis.qui in illo refrigerio sunt, intelligimus, ut hanc de
damnatis compassionem ‘habeant , sed de viventibus adhuc, sicut dictum est,
fidelibus. Non enim Abraham dixit, ut hi de istis qui sunt hic, volunt ad vos
hinc transire, sed simpliciter dixit : « Hi qui volunt, » sive adhuc vivi, sive jam
defuncti. Nos autem, ut diximus, propter viventes hoc dictum accipimus, qui
parabolice dicuntur de refrigerio justorum transire ad loca poenalia damnato-
rum, vel inde huc transmeare : quae videntur ejusdem esse sententiae. Tale quippe
est eos de refrigerio justorum transire ad poenas damnatorum, vel huc meare ε
tanquam illis quoque, qui damnati sunt, ita compati, ut bonis operibus suis hoc
refrigerium velint illis impertiri ², et quodammodo transportare, vel eos inde huc
educere, ut eadem sententia in diversis videatur verbiS.

PROBLEMA HELOISSAE xl.

Quid est quod in eodem evangelista legimus Dominum dicere ³ : « Dico au-
tem vobis , quod ita gaudium erit in coelo super uno peccatore poenitentiam

¹ Eum deest Cod. vict. -— ² impertire eod. vict. — ³ Luc.‚ cap. xv, v. 7.

