DE SANCTO PETRO SERMO. 507

in me, majora horum faciet, υ ut dixit generaliter quicunque , sic specialiter ad
singularem constantiam fidei Petri visus est retulisse. Mirabilius autem fuit mi-
raculum umbrae Petri, quam fim‘briae Christi. Fimbria quippe aliquid veritatis
habet, umbra vero similitudinem tenet, et illa permanet, haec praeterit.

Quod si post hanc miraculorum gratiam, dignitatem quoque honoris, quam
Petrus a Domino est adeptus, consideremus, videbimus sedem Petri ipsi quoque
propriae sedi Dei, quam ab initio Jerosolymis habuit, praeminere , ut ex hoc
etiam quodammodo in terris Christus videatur praeferre. Quis enim nesciat
ipsam quoque jerosolymitanam Ecclesiam, sicut et caeteraS, romanae subjacere?
Quam tamen Ecclesiam ipsum fratrem Domini Jacobum primum habuisse con-
stat episcopum, nec tamen illa ejus prima cathedra vel caeterorum apostolorum
festivitatem in Ecclesia meruerunt, ut hoc soli Petro privilegium reservaretur.
Qui etiam successoribus suis in Sylvestro papa id propriis acquisivit meritis, ut
deinceps romanus pontifex vicarius quoque Constantini in urbe imperiali ab
ipso constitutus, a quo et insignia , quae hanc exornant dignitatem concessa sunt;
quasi juxta ordinem Melchisedech perfectus tam sacerdotali quam regia praemi-
neret dignitate, ut in Ecclesia Petrus, in urbe Caesar habeatur. Geminam quippe
gratiam tam in constantia fidei quam in fervore dilectionis adeptus, tam eccle·
siasticam quam regiam meruit sibi monarchiam vindicare. CaeteriS quippe disci-
pulorum opinionem hominum magis, quam assertionem suam de Christo profe-
rentibus,et quum ipse Dominus ab eis requisisset¹ : ι( Vos autem quem me esse
dicitis? » quasi adhuc haesitando reticentibus, Petrus ut fluctuantes confirmaret
respondere non distulit’ : «Tu es Christus Filius Dei vivi. » Unde statim specia-
liter ac solus beatus a Domino praedicatur, ac singulariter privilegium eccle-
siasticae potestatis suscipere meretur, quum ei a Domino totum coelorum regnum,
non pars, ei commendandum a Christo promittitur³ : «Tibi dabo, υ inquit,
« claves regni coelorum. υ Quamvis enim generabiliter dictum sic omnibus apo-
stolis‘ : «Quaecunque ligaveris super terram, etc., » soli tamen Petro insuper
claves regni coelorum datae sunt. Sicut enim multae civitates sunt in uno regno,
ita multae partes in populo christiano. Regnum itaque Christi universalis est
Ecclesia, ita in potestatem Petri tradita, ut nihil in ea fieri nisi ordinatione vel
permissione liceat romani pontificis3 nullus alius generalem super omnes habet
excommunicationem vel absolutionem. Qui etiam nonnullis discipulorum rece·
dentibus, et omnibus plurimum dubitantibus, quum eis Dominus requireret⁵ :
« Nunquid et vos vultis abire? » tanquam scilicet in quodam anxietatis arti-
culo constitutus, nequaquam reticere Petrus sustinens respondit⁶z « Domine, ad

¹ Manli„ cap. xvi. v. 1⁵. —' lbid., v. 16. —- ⁸ lbid„ v.19. — ⁴1bid. - ⁸ luam, cap. vi, v. 68. — ⁸1bid.‚ v. 60.

