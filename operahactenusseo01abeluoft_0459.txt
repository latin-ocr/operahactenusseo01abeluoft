ΙΝ PASSlONE DOMlNl SERMO. 445

scientis tam bene summum mortis cruciatum tanquam¹.... esset experta, noverat
magis eum horruisse, quam caeterae possent animae. Quando autem plus mortem
timuit, et in passione constantior perstitit, tanto virtus obedientiae major in eo
claruit, et majorem nobis , pro quibus passus est, dilectionem exhibuit. Ubi et
infirmioribus membris consolationem proponere voluit, ne quum ad agonis pas-
sionem trepidarent, pro hoc infirmitate sua desperarent avenia. Quam constan-
ter· autem Dominus, passioni occurreret et in passione persisteret, quisquis
diligenter attendit. judex secundum magnitudinem timoris, incomparabilem in
eo fortitudinem’.... enim omittam caetera, quis non illud miretur, quod a Pilato
interrogatus quum respondere nollet, ab eo audierit : « Mihi non loqueris?
Nescis quia potestatem habeo dimittere te, etc. » Qui etiam ab ipso ad Hero-
dem missus, tanquam ad ejus potestatem pertinenS, quum esset Galilaeus, ut sic
per eum facile liberari posset, nil ei respondere dignatus est, quum multis interroga-
retur sermonibus, nedum ei signum aliquod ostendere, quod ille maxime cupiebat.
Quod ergo pavendo taedere , vel perturbari adeo videtur, ut quasi desperans
diceret: « Et quid dicam?» signa sunt omnia non ignaviae vel diffidentiae, sed ti-
moris maximi ad infirmitatis probationem assumptae : ut quod morte'm praevenit,
ipsa jam gravius videatur morte. Angelus apparens in persona Patris eum con-
fortat, sicut et antea factum fuerat, ipso ad eum dicente: « Et clarificavi, et
iterum clarificabo. n Haec quippe consolatio orationis complendae, qua pro suis
orabat, intelligenda est responsio, qua discipuli audita consolarentur. Quis fide-
lium, Domine, hanc etiam tuae passionis anxietatem sine compassione possit
audire? hanc pro nobis tuam perturbationem queat sustinere? Ait Apostolus ³ .·
α Si unum patitur membrum , compatiuntur omnia membra , etc., » pro se invi-
cem sollicita. Quid ergo pro capite dolores nostros et peccata portante, nos oportet
facere? Quis. siccis oculis hoc intelligat? Cujus cor lapideum dolor iste non scin-
dat? Scissum est velum templi in tua, Domine, passione, et ad terrae motum ipsa
etiam fissa est duritia petrarum. Sol obscuratus est, tanquam immanitatem sceleris
conspicere non ferret. Ipsa quoque insensibilia, tanquam tuam sentirent passionem,
compassionis exhibuerunt affectum. Ut autem et haec compassio nostra penetret -
ac scindat corda, ad intermissa, non dimissa, caritas suspirans stylum reducat.
, Egressus itaque Dominus ad montem oliveti, sicut Matthaeus refert, venit inde,
cum discipulis in villam quae dicit-ur Gethsemani. Quem profecto locum Marcus
praedium nominat, Joannes dicit: « Trans Jordanem⁴ Cedron, ubi erat hortus, in
quem frequenter Jesus conveniebat cum discipulis ,- » tanquam secretissimum,
atque ad docendum discipuIOS, sive orandum convenientem. ldem itaque intel-

· Locus corruptum—¹ Locus corruptum—³ Corinth. 1, cap. xu, v. 26.—-⁴ Lege torrentem. Joan„ cap. xvm, v. 1.

