IN NATALI INNOCENTUM SERMO. 595

· quod in historia erat praedictum. Racllel quam post Liam Jacob accepit, Ec-
clesia est quae a tempore Joannis ,7 synagogae successit. Quae quidem , ab adventu ‚
Christi, crebris passionibus afflicta, primum in infantibus hodie est passa. Sed
nondum quin per dominicam passionem et hostiae verae oblationem regnum coe-
lorum nobis ‘fuerat reseratum, compassio Ecclesiae de istis primis martyribus con-
solationem non accepit, quos aregno Dei differre cognoscit. Non vult ergo con-
solari, quia nondum sunt isti quos compassionis affectu materno deplorat, intel-
ligens eo nondum habere', verum esse quam diu exclusi abeatudine, nec adhuc
in eo sunt statu ad quem creati fuerunt ac praedestinati. Unde etiam provide a
sanctis patribus institutum est, ut haec innocentium solemnitas non ita ut caete-
rorum martyrum natalitia, voces illas exultationis habeat ε α Te Deum lauda-
mus. Gloria in excelsis Deo. Alleluia in missa. » Non enim natalitia sanctorum
proprie dicenda sunt, nisi quando qui in terris sunt nati, in coelo meruerunt
renasci. Hic igitur natalitia sunt hominum , ibi—natales sanctorum, quia hic per
humanae naturae conditionem nascimur miseriis, ibi per sanctitatis gratiam per-
petuis renascimur gaudiis. Nec tam nativitas ista deputanda est nativitati quam
morti, ubi de paradiso ejecti cadimus per culpam, ut inferiores ad paradisum
resurgamus per gratiam. Tunc ergo Rachel tempus habuit moeroris, sed nunc
jam adepta tempus consolationis. Quae tunc flevit ad inferos descendentes, nunc
super eos gaudeat cum Christo regnantes. Attendat dominicam consolationem
in his quoque jam completam² : « Amen ‚ amen, dico vobis quia plorabitis et
flebitis vos; mundus autem gaudebit, vos vero contristabimini, sed tristitia vestra
vertetur in gaudium. » Quid enim mundus, nisi Herodes et caeteri mundi ama-
tores? Gavisus est Herodes , completa nequitia sua de morte innocentium prae·
dicta, quasi jam mundum quietus haberet , qui coelestem regem occidisset,
et risit deceptus , potius quam securus. Flevit Rachel, compassione filiorum
afflicta. Nunc autem omnibus in contrarium conversis, haec perenniter gaudet de
suis, sicut ille cum suis sine fine moeret. Per omnia benedictus Deus qui impios
tradidit et innoxios salvavit, qui, ut quodam loco beatus meminit Hieronymus ,
adeo misericors et benignus est, ut quos non potest salvare justitia, salvet mise·
ricordia,‘ et invitis queque beneficia et ingratis gratiam largiatur, sicut specia-
liter haec severitas testatur. Unde spes maxima sanctorum meritis repromittitur,

si tanta perceperunt ex gratia, quorum nulla praecesserunt merita. Super omnia
benedictus Deus. Amen.

¹ nic aliquid deesse videtur. - · Ioum, cap. xv· , v. 20.

