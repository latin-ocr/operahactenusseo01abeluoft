LECTORI VICTOR GOUSIN.

Quindecim fere abhinc annis , in prologo qui praemittitur operibus dia-
lecticis Petri Abaelardi tunc primum editis¹, professores illos philosophiae
non ita paucOS, qui nunc apud nos vigent, et quibus curriculum aperuisse
laetor et glorior, vehementer hortabar ut sparsa Abaelardi scripta hinc inde
in unum colligerent, et sic de philosophia simul et de patria bene me-

rerentur. Sed quum praeterlabentibus annis nullus appareat qui se
gerat Abaelardo vindicem et respondere votis meis paratum , ipse cogor
suscipere neglectum onus , et post tot laboreS, dumque alii ac multi de-
fesso mihi nec jam integro etiam incumbunt, laborem insuper aggredi
novum, quem recusare videntur juniores, Incertum an perficiam, his prae-
sertim temporibus quae vitam mentemque misere distrahunt. At vires forsan
sufficiet amor ille philosophiae qui, quum me juvenem inflammaverit,
fovebit, ut spero equidem, senescentem invalidumque sustinebit?

N on hic locus est disserendi de Petro Aboelardo, quum ipse in Prologo
ineditorum operam doctrinam illius, tum philosophicam tum theologi-
cam, exposuerim et perpenderim, vitam autem vir amicissimus Caro-
lus Remusat ita depinxerit ut ingenioso et doctissimo libro ¹ quid-
quam addere sit difficillimum. Ceterum in promptu sunt luculentissimae
et omni genere eruditionis refertae Andreae Quercetani Turonensis
ad Historiam calamitatum notae ‚ quas hic ⁸, nec sine quibusdam addi-
tamentiS, prelo iterum expressas invenies. Id unum volo in hac praefa-

¹ ouvnmsss manns n'Amimnn, in-40, 1836, Introduction, p. vr. -2 Abe'tard, Ξ vol. ἱππ-80, 1845. -
² Infra, p. 38-71.

