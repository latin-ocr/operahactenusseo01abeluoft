ΙΝ PURIFICATIONE SANCTAE MARIAE SERMO. 394

rum est, amare filiorum. » Sub elementis istis serviunt qui timore poenarum in
lege constitutarum, quum dicitur¹ : « Dentem pro dente, etc., » ad obedientiam
coguntur ut servi, non amore ducuntur ut filii. Unde et postmodum ipse Apo-
stolus duo testamenta per Agar ancillam, et Saram liberam distinguens2, illud
in servitute, istud in libertate declarat populum Deo generare, et quasi ad obe-
diendum ei creare. Unde et illud servitutis, hoc testamentum dicitur libertatis:
illud timoris, hoc amoris : illud inchoationis, hoc perfectionis. De qua nunc
perfectione subjungit: « At ubi venit plenitudo temporis.» Plenitudinem tempo-
ris perfectam mundi aetatem dicit, post illud tempus parvulorum quod praemi-
sit. Non enim jam parvuli vita vel doctrina christiani dicendi sunt, sicut illi
fuerunt. Dicitur etiam plenitudo temporis consummatio eorum, quae promissa
fuerant de adventu Christi. Quale est illud Jacobi patriarchae³: « Non auferetur
sceptrum de Juda, etc. » Et illud in Daniele‘ de numero hebdomadum anno-
rum, et de institutionis defectu vel sacrificii, quando inungetur Sanctus sancto-
rum. Haec ergo plenitudo quasi quidam est defectus legis, ut quum ritus ejus
deficeret, et Moyses defunctus esset, Evangelium legi, et verus Josue succederet

Moysi, ut consummarentur in istis quae incoepta fuerant in illis. « Ubi venit, »
¹ inquit. Nam etsi Deus quod promittit differat, nullatenus tardat, sed singula
tempora sic disponit, ut in eis peragat quod promittit. Hinc et Habacuc dicit³ :
« Si moram fecerit, expecta eum, quia veniens veniet, et non tardabit. υ Longe
ante adventum Christi, de ipso promissum id fuerat. Aliud est itaque moram fa-
cere, aliud tardare. Moram quippe facere est differre per aliquod temporis⁶ spa-
tium quod faciendum est. Tardare vero proprie dicitur, quum differtur aliquid,

. quando debere fieri videtur. Deus itaque etsi differat implere quod promittit,

tardare nullatenus potest, quia non segnius id agit quam debet. Quod patenter
et in geminatione illa monstratur qua dicitur : « Quia veniens veniet, » hoc est ,-
indilate et absque impedimentO, quum oportuerit, id aget. Sollicitus de nostra
salute Dominus non tardat implere promissum, prout nobis judicat necessa-
rium. Utinam sic et de illa solliciti, ad obediendum sine tarditate essemus
prompti!

«Misit Deus filium suum, n videlicet Pater. Pater quippe sicut a nullo est,
sic a nullo mitti potest. Filius vero, vel Spiritus sanctus ab illo mitti ad nos di-
cuntur, quum aliquid pro nobis vel in nobis agunt: quia sicut ab ipso habent
esse, ita et ab ipso quod faciunt habent facere. Quod et patenter Filius tam de
ipso quam de Spiritu profitetur, dicens'z « A me ipso non loquor, υ vel : « A me

¹ Exod„ cap. xxi, v. 24. —- ² Galat„ cap. iv, v. 24. -⁵ nabao.. cap. ιι, ν. 3. -— ⁶ Tempus Amb. — ⁷ Joan.,
- ³ Genes„ cap. xux, v. 10. - ⁴ Dan., cap. ix, v. 24. cap. xiv, v. 10.

