lN DIE PASCHAE SERMO. ’ 461

quum in illa videlicet populi liberatione, et hostium submersione non tam cor-
porum salutem attenderet, quam animarum figurari prospiceret, quam quotidie
in sacramento baptismatis divina operatur gratia. Tympanum autem quod manu
gestabat, mortificationem carnis insinuat, quam habebat in opere, quo ejus
canticum Deo magis esset acceptum. Unde et Psalmista in tympano Deum
laudare nos adhortans, ait¹ ε « Laudate eum in tympano, etc. » Saepe autem
tympanum in ore magis quam in manu habemus, quum sanctorum mortiti-
cationem carnis ita praedicamus, ut eam opere non imitemur. Tanto diligentius
Mariae canticum describitur, quanto ipsum devotius et Deo gratius fuisse intelli-
gitur.

Quod si Novi quoque Testamenti revolvamus seriem, et in hac Maria et caeteris
cum ea feminis alteram Mariam, etcum ipsa devotas feminas , quibus primum Do-
minus suae resurrectionis gaudium exhibuit, competenter intelligamus, reperimus
singula his convenienter aptari. Illa quippe prophetes memoratur, haec apostolo-
rum apostola dicitur. 1113 corporale tympanum sumpsit, haec spiritale habuit.
Quo enim haec viventem Dominum amplius dilexerat, super ejus morte amplius
afflicta, et quasi mortificata fuerat. Unde et prima de resurrectione consolationem
meruit, quae de ejus morte amplius anxia et moesta fuit. Apostolorum autem
apostola dicta est, hoc est legatorum legata: quod eam Dominus ad apostolos
primum direxerit, ut eis resurrectionis gaudium nuntiaret. Maria illa caeteris in
cantico praecinebat, et haec ante alias, gaudio resurrectionis primo est potita3 et
haec prima nuntiando praecinit quod prima viderat. Post ipsam ver0, ad caeteras
feminas hoc gaudium resurrectionis priusquam ad apostolos vel quoslibet viros
pervenit. Quas etiam Dominus ad apostolos dirigens ait’: « lle, nuntiate fratribus
meis ut eant in Galilaeam, etc. » Ubi praeposterus quidem ordo beatior et hono-
rabilior pensandus est. ln veteri quippe pascha praedicti viri primituS, etiam
postmodum feminae cecinisse memorantur. In nostro autem pascha, hoc est do-
minicae resurrectionis die, spiritale canticum exultationis de apparitione resur-
rectionis prius feminae quam viri adeptae sunt. Pascha autem hebraice, phase
graece, latine transitzw dicitur. 111 veteri quippe pascha, Dominus per AEgy-
ptum transiens ³, primogenitis interfectiS, et per transitum maris Rubri populum
suum liberanS, de nomine transitus hanc solemnitatem insignivit. Praesens quo-
que dominicae resurrectionis dies non incongrue pascha dicitur. Ipsa quippe
immutatio humanae naturae de mortalitate ad immortalitatem , de corruptione ad
incorruptionem, quidam in Christo transitus· et motus fuit. Transit quippe in aliam
statim, et quodammodo movetur, quia in aliud quam prius fuerat, commutatur;

‘ Psalm. ct.. v. 4.- ¹ Mauh.‚ cap. xxviu , v. 10. — ⁸ Exod„ cap. xn-

