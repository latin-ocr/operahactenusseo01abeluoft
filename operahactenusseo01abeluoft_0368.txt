354 “ , PETRI ABAELARm

plenitudo ascribitur, ut tantum ei conferri demonstretur, quantum humanae
naturae infirmitati promittitur. Quod quidem qualiter fieret, si jam in consen-
sum carnalis concupiscentiae tracta fuisset , nulla ratio habet. Unde autem
amplitudinem gratiae adepta sit, subinfertur quum dicitur: «Dominus tecum. »
Tecum, inquit, potius quam in te. Qui enim ubique per praesentiam divini-
tatis jam se unire disponebat carni virginis per assumptionem humanitatis;
ut tecum, hoc est, cum carne tua unum fiat in persona. « Benedicta tu in mu-
lieribus. » Nunquid et in viros non redundat benedictio Mariae P Nunquid et ipsa
de semine Abrahae, et per illam Christus ¹descendit ε in quo videlicet semine
omnium gentium, benedictio fuerat promissa? Quid est, quaeso, in mulieri-
bus, et non magis in omnibus viris pariter ac mulieribus? Haec· iterum dico,
virgines, attendite, et in vos specialiter istam benedictionem Mariae redundare .
gaudete. Paucos quippe virorum reperimus, qui in virtute virginitatis Christum
imitentur. Multas sequaces haec Mariae gratia in vobis habet, quarum tanto virtus
gratior, quanto sexus infirmior. Virtus quippe in infirmitate perficitur. Quid est
autem benedictio, nisi divinae gratiae multiplicatio? Benedicta igitur MarIa in
mulieribus potius quam in viris dicitur, quia haec ejus gratia virginalis propositi
in feminis maxime per ejus imitationem multiplicanda fuerat, sicut et Psalmista
antea praedixerat, dicens ¹ z « Adstitit regina a dextris tuis, etc. » Et rursum² :.« Ad-
ducentur regi virgines post eam, adducentur in templum regis.» Post eam,
inquit, adducentur in templum regis, quia per imitationem hujus summae reginae,
virgines innumerae in verum Dei templum sunt consecrandae. « Quae quum audis—
set , turbata est³. υ Ad verba loquentis, et magno praeconio laudis eam salutantis
turbata memoratur esse , non eum qui loquebatur aspicere. Fixis quippe oculis in
lectione, vel terrae affixis in oratione, quo animus intendebat tota inhiabat, atque
immobilis haerebat3 nec humanum curabat aspectum, quae tantum intendebat
divinum. Unde autem turbata P Diversis undique de causis. Tum quia viri con-
sortium fugiebat, tum quia lectioni vel orationi totam operam impendebat, qua-
rum assiduitatem praepediri graviter sustinebat. «Et cogitabat, » inquit ¹⁶, (ξ qua-
lis esset ista salutatio. » Ex qua videlicet intentione procederet utrum adulationis
verba haec essent, an veritatis z qua temeritate, quo aditu ille cubiculi sui secre-
tum inquietare praesumeret? Quam ita perturbari angelus non perferens : .“ Ne
timeas, » inquit, « Maria. » Non quidem ait ε Ne perturberis, sed ε Ne nimia sol-
licitudine affligaris: ne aut te· obtinere desperes quod vovisti, aut tanquam rea
maledictum incurras legis. Et hoc quidem loco quum ait: « Maria, » primum
eam vocat ex nomine, ut quasi familiarem sibi majori relevet consolatione. Cur

¹ Psalm. x1.1v,v. 10. —- ³ lbid., v. 15. — ³ Luc„ cap. ι, v. 29. —— ⁸ Luc.. ibid.

