484 PETRI ABAELARDI

IN DIE P'ENTECOSTES.

SERMO XVIII .

Duae sunt solemnitates dominicae tam auctoritate praeclarae, quam utilitate
praecipuae. Hae vero sunt Pascha et Pentecoste, quae tam in Veteri quam in
Novo sancitae su'nt Testamento. Etsi enim prior populus Abraham magis umbram
rerum quam veritatem haberet, nec Pascha tamen, nec Pentecosten mysticis
ejus figuris defuisse certum est. Illi quippe, ut de servitute liberarentur aegyptia ,
primum Pascha in AEgypto celebraverunt , assas igni carnes cum lactucis agresti-
bus immolantes. Inde quadragesimo die, in monte Sinai lege suscepta, ritu
postmodum perpetuo diem Pentecostes , id est quinquagesimae singulis annis ex
dominico celebraverunt praecepto. A Pascha quippe septem hebdomadas dierum ,
id est quinquaginta dies jussi sunt computare, et ex tunc solemnitatem Pentecostes
celebrare, quando in susceptione legis digito Dei scriptae, perceperunt a Domino
potioris donum gratiae. Cujus quidem gratiae praerogativam nulli tunc alii populo
concessam Psalmista considerans, et hinc maxime populum illum ad gratiarum
actionem exhortans, quum praemisisset1 : « Lauda, Jerusalem, Dominum , lauda
Deum tuum, Sion, » unde id praecipue debeat subjunxit, atque ita consummavit²³ : ¹
«Qui annuntiat verbum suum Jacob, justitias et judicia ‚sua Israel. Non fecit
taliter omni nationi, et judicia sua non manifestavit eis. » Hanc et Paulus gratiam
longe caeteris praeferens donis3 ε «Quid, » inquit, «amplius est Judaeo, aut quae
utilitas circumcisionis? Multum per omnem modum. Primum quidem quia cre—
dita sunt illis eloquia Dei.» Ac si aperte dicat : Hoc amplius et hoc primum, id
est maximum donum, judaicus populus prae caeteris a Domino habuit, quod ei
credita sunt, id est commissa scripta divina. Unde et idem apostolus, horum
scriptorum amplius scientiam adeptus , ad hanc solemnitatem Pentecostes plu-
rimum anhelans, cum summo quoque periculo vitae eam Jerosolymis festinabat
celebrare, sicut in Actibus Apostolorum his continetur verbis* ε « Navigantes
sequenti die venimus contra Chium, et alia die, applicuimus Samum, et sequenti
die, venimus Miletum.» Proposuerat enim Paulus transnavigare Ephesum, neque
mora illi fieret in Asia. Festinabat enim , si possibile sibi esset, ut diem Pente-
costes faceret Jerosolymis. Α Mileto autem mittentes Ephesum, vocavit majores
natu Ecclesiae. Qui quum venissent ad eum, et simul essent, dixit eis5 : «Vos

⁴ Psalm. cxtvu, v. 12- ’ lbid., v. 19.— ³ Rom„ cap. ιιι , v. 1. -- ⁴ Act. Apoxt„ cap. xx , v. 15. - ¹⁵1bid.‚ v. 18.

