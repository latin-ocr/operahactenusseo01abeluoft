EPISTOLA AD DIVUM BERNARDUM. 623

rabile est, quum omnia oratoria vestra in memoria matris dominicae fundetis ,
nullam ejus commemorationem , sieut nec caeterorum sanctorum , ibi frequen-
tatis. Processionum §ere totam venerationem a vobis exclusistis. « Alleluia 2> nec
in Septuagesima, communi Ecclesiae more intermittitis3 sed usque in Quadrage-
sima-m retinetis. Symbolum , quod dicitur apostolorum , quod tam a clericis
quam a monachis in Prima pariter ac Completorio ex antiquo frequentatur , a
vestra remotum est consuetudine , qui tamen symbolum Athanasii diebus tan-
tum dominicis recitare decrevistis. « Gloria n cum 'responsoriis vigiliarum tan-
tum decantatis diebus dominicae sepulturae ε antiquam consuetudinem penitus
abstulistis. Ubi et invitatorium et hymnum cum tribus tantum lectionibus et
responsoriis, cum « Gloria, υ contra omnem Ecclesiae morem, et, ut dicitur, ra·
tionem vos dicere instituistis. Quum enim hoc triduum tanquam exsequiae do-
minicae in luctu peragatur, atque hinc vulgo horum dierum vigiliae nuncupentur
tenebrae, quod exstinctis ibi luminaribus moeror hic exprimatur3 non mediocri-
ter mirandum videtur vel invitatorium, vel hymnum ‚ vel « Gloria, » quae po-
tius gaudii voces sunt, ibi decantari. Quae omnia quum omnibus in magnam
admirationem veniant, cur haec scilicet vestra novitas totius ecclesiae usui apud
vos praeferatur, nec tamen ab institutione vestra ideo receditis, nec quid alii
murmurent curatis: quia id rationabiliter vos facere confiditis , quos institutio
regulae novum opus de veteri facere compellit , sicut de semetipso Hieronymus
meminit. Non enim vocum novitates, sed profanas tantum et fidei contrarias
Apostolus interdicit. Alioquin novam legem veteri non praeferremus , et post
canonicas scripturas multa fidei verba necessario inventa, haereticorum more,
respueremus. Ad confutandam quippe novam haeresim novum vocabulum
ὁμοούσιον repertum suit : nec hoc nomen « Trinitas» et «persona» canonicis scri-
pturis insertum est. Denique in divinis officiis quis ignoret diversas et innume-
ras Ecclesiae consuetudines inter ipsos etiam clericos? Antiquam certe Romanae
sedis consuetudinem nec ipsa civitas tenet, sed sola Ecclesia Lateranensis, quae
mater est omnium, antiquum tenet officium , nulla filiarum suarum in hoc eam
sequente , nec ipsa etiam Romani palatii basilica. Mediolanensis metropolis ita
in talibus ah omnibus dissidet, ut nulla etiam suffraganearum suarum matris
institutionem imitetur. Sic et Lugdunensis prima sedes Galliarum sola in suo
persistit officio. Et quum tanta in istis facta sit varietas, quidquid una post aliam
noviter instituit, nulla reprehensio novitatis incidit, quia nulla fidei contrarietas
fuit. Nonnullam enim oblectationem liaec divini cultus varietas habet3 quja, ut
Tullius meminit¹‚ identitas in omnibus mater est satietatis. Qui ergo omnium

⁶ ι Omnibus iu rebus similitudo ent satietatis mater. ι (Ιηυεηευ ⁴¹«)

