704 APPENDIX.

labantur in suis. Pictavi, Vuascones et Hiberi ε Normania‚ F landria, Theutonicus et
Suevius tuum calere ingenium, lauda're et praedicare assidue studebat. Praetereo cun-
ctos Parisiorum civitatem habitantes, et intra Galliarum proximas et remotissimas
partes qui sic a te doceri sitiebant, ac si nihil disciplinae non apud te inveniri potuis-
set. Ingenii claritate, et suavitate eloquii, et linguae absolutioris facilitate, necnon
et scientiae subtilitate permoti, quasi ad limpidissimum philosophiae fontem iter ac·
celerabant. Nam illud , quod sic te, ut aiunt , praecipitem dedit, singularum scilicet
feminarum amorem, et laqueos libidinis earum, quibus suos capiunt scortatores, me-
lius mihi videor praeterire, quam aliquid dicere quod ordini nostro, et regulae nostrae
religionis non concordet: quandoquidem sermo de talibus saepe magis soleat nocere
bonis, quam prodesse. Hac fortassis in te bonorum congregatione in te et super te
elatus (quamvis sapiens, si hujus nominis'significationem in se non exstinguat, his
animi bonis minime moveatur) in superbiam, initium et pestem omnium malorum, et
inanissime efferbueras, et te jactantiae vento ostentandi, omnes fere alios, etiam san-
ctos, qui ante te sapientiae operam dederant, ut aiunt qui te frequentius audiebant,
inferiores te existimabas ¹. At omnipotens Dei dignatio et benignitas, qui superbiae
ventum facit evanescere, et humilitatis gratiam multiplicat; qui neminem morbo
aegrotantem superbiae, aliisque animi aegritudinibus laborantem non justo judicio
despicit3 tuae mentis inflationem, et oculorum extollentiam hoc adversitatis genere
tui miserando perdomuit: quatenus et in te superbe non saperes, et alios quosque
bonos vituperando negligere desisteres; castimoniaeque sanctitate, et continentiae
laudabili devotione de reliquo polleres. Haec corporis particula, quam omnipotentis
Dei judicio, et-beneficio perdidisti, quantum tibi nocuerat, ac nocere, quandiu per-
mansit, non desistebat, melius tuarum diminutio rerum, quam mea possit monstrare
oratio, docet. Quidquid vere scientiae tuae venditione perorando praeter quotidia-
num victum et usum necessarium, sicut relatione didici, acquirere poteras, in vora-
ginem fornicariae consumptionis demergere non cessabas. Avara meretricum rapacitas
cuncta tibi rapuerat. Nulla audierunt saecula meretricem velle alteri misereri, vel
pepercisse rebus appetitorum, quas quoquo modo auferre potuerunt. Videtur hoc
probare tua profunda paupertas, qui nihil, ut dicitur, praeter pannos ex tanto quaestu
habebas, quum his *primum casibus subjacuisti fortunae. Damnum quidem inhoc
tempore tui corporis pertulisti, et secundum saeculi vanitatem, te forsitan reputas,
aut reputari 'aestimas viliorem-: omnium infelicem aestimationem , et penitus a vera
ratione destitutam reputationem. Si verius quod justum et bonum est perscrutari
tecum et solus studiosa frequentique meditatione velles, postposita vanitate, inve—
nires quantum tibi afferat utilitatis particularum ista mutilatio. Primum quidem,

¹ Vide Hise. calamit, p. 9 et sq. hujus voluminis.

