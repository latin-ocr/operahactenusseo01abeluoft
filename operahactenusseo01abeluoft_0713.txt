INVECTIVA IN QUEMDAM IGNARUM DIALECTICES. 699

latus eis contulit: ut per amorem philosophos, et per rationum virtutem
summos efficeret logicos. Unde bene Spiritus in ignis et linguarum specie est
demonstratus, qui eis amorem et eloquentiam in omni genere linguarum con-
ferret. Quis denique ipsum etiam Dominum Jesum Christum crebris dispu-
tationibus Judaeos ignoret convicisse, et tam scripto quam ratione calumnias
eorum repressisse : non solum potentia miraculorum, verum virtute verborum
fidem plurimum astruxisse? Cur non solis usus est miraculis, ut haec faceret,
quibus maxime Judaei, qui signa petunt, commoverentur ε nisi quia proprio
nos exemplo instruere decrevit, qualiter et eos, qui sapientiam quaerunt,
rationibus ad fidem pertraheremus? Quae duo Apostolus distinguens, ait¹:

. α Nam et Judaei signa petunt, et Graeci sapientiam quaerunt. >2 Hoc est ratio·

nibus plurimum isti, sicut illi maxime signis ad fidem moventur. Quum autem
miraculorum jam signa defecerint, una nobis contra quoslibet contradicentes ·
superest pugna, ut quod factis non possumus, verbis convincamus ε prae-
sertim quum apud discretos vim majorem rationes quain miracula teneant,
quae utrum illusio diabolica faciat, ambigi facile potest. Unde et Veritas²,
ι( Surgent‚ » inquit, « pseudo-prophetae, et dabunt signa magna et prodigia, ita
ut in errorem inducantur, si fieri potest, etiam electi. » At vero, inquies,
quia et in rationalibus plurimus error se ingerit, ut non facile discernat,
quum rationes inducuntur argumentorum , quae et pro rationibus suscipiantur,
et quae tanquam sophismata respuantur? Ita, inquam , his accidit, qui pe-
ritiam argumentorum non sunt adepti. Quod ne sorte accidat, rationi dis-
serendi, hoc est logicae disciplinae, opera est danda ‚ quae ‚ ut beatus meminit
Augustinus, 'ad omnia genera quaestionum penetranda, quae in sacris litteris
incidunt, plurimum valet. Sed hoc certe apud illos Doctores necessarium

est, qui solvendis quaestionibus se sufficere confidentes, eas minime subter-
fugiunt.

⁸ Corinth. Ι, cap. 1, v. 22. —-' nauh„ cap. xxiv, v. 2⁴.

