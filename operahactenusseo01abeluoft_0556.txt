542 PETRI ABAELARDI

enirn cor ejus fiduciam habens in Domino. » Quid est quod hucusque quum sui
eam deflerent, non est memorata flere, sed tunc tantum quum castissimum ejus
caput contingerent manus impudicae? Nunquid tunc primo vel praecipue de
periculo timebat vitae? Quod quidem ne suspicemur, mox annectitur¹ : « Erat
enim cor ejus fiduciam habens in Domino. » Quamvis enim superius dixisset:
« Si autem non egero, non effugiam manus vestras, >) et postmodum dicat ε
« Et ecce morior, quum nihil horum fecerim3 » confisa tamen et secura de salute
animae, et gloria palmae, nequaquam tristis erat de transitoria morte, per quam
se transituram sciebat ad gaudia perennis vitae. Unde et bene suspicere ad coe·
lum memoratur quo ejus intentio toto desiderio ferebatur. Cur igitur flebat tunc
tantum quum ejus capiti manus imponerent illi, ac non potius quum ad mortem
duceretur3 nisi quod ea quae mortem non timebat, ab obscoenis manibus caput
suum contingi dolebat, quibus nec inferiores corporis partes tangi consenserat?
Audite haec, et intelligite, virgines sacrae, quae corpora quoque vestra tanquam
propria Deo templa consecrastis , ut nullo lasciviae tactu haec pollui permittatis,
nullo immunditiae sacrilegio violari. «Si peccaverit vir in virum, » Samuel ait²‚
« placari ei Deus potest. Si autem in Deum peccaverit, quis orabit pro eo?»
ln virum suum peccare Susanna timuerat, si aliquo lasciviae tactu corpus suum
ei dicatum contingi permitteret. Quid igitur sponsae Christi faciendum est, quum
quis incestus ad eam accesserit, summam injuriam Deo facturus, si hoc ejus
proprium templum aliquod laseiviae contagium praesumpserit? Cui judici nisi
summo haec summa injuria3 cui nisi cujus est propria vindicanda servatur? Ei
utique qui ad timorem sui maxime nos adhortans, ait³ ε « Nolite timere eos qui
occidunt corpus, animae vero non habent quid faciant3 sed potius eum timete,
qui habet potestatem corpus et animam perdere in gehennam.» Ac si aperte
dicat : Non est eorum guerra plurimum metuenda , quae in una tantum nostri ac
minori parte est, hoc est in corpore, et cito praeterit; sed ea praecipue, quae in,
utraque parte perenniter saevit. Quam et Apostolus considerans, ingemiscit ‚ di-
cens4 ε « Horrendum est incidere in manus Dei viventis. » Si enim illas, quae
torum maritalem maculaverunt, lex divina senserit morte puniendas, quid eas
manet, quae ipsum Dei templum prostituerint? Nunquid praejudicium illis fecit,
quae minus deliquerunt , si majora crimina, et proprii tori maculas expiaverit
minore vindicta? Certum est, ut supra memoratus Apostolus ait, in manufactis
templis nequaquam Deum habitare, sed magis in illis, qui vera ejus templa spi-
ritalia sunt dicendi. De qualibus ipse quibusdam ait⁵ : « Nescitis quia Dei tem·

¹ Dan., cap. xm, v. 43. --² Περ. Ι, cap. n, v. 25. — ³ Matth„ cap. x, v. 28. ·v—⁴ Hebr„ cap. x, v. 31 —
³ Corinth. I, cap. 111, v. 16.

