DE SANCTO JOANNE EVANGELISTA SERMO. 519

tandiu eum reservaret in mundo. Quem nec ita ut caeteros apostolos passionibus
exposuit, nec affligi permisit, quum et eumin ferventi oleo custodierit illaesum,
et ut ejus citius terminaret exilium, in persecutorem ejus vindictam maturavit
Domitianum. Cujus omnibus decretis a senatu quassatis occulta Dei dispensa-
tione ab exilio ipse reductus fidelibus populis cum summa exultatione est re-
stitutus. In quo etiam exilio quanta a Domino sit ei collata ¹ consolatio, revelatio
ibidem ei facta , quae Apocalypsis dicitur, manifeste testatur. Qui etiam quam
mirabilem et jucundum vitae habuerit terminum, in morte quoque circa eum
summa dilectio Domini claruerit, multorum relatione ² didicimus. Solum quippe
ipsum ab ipso Domino legimus invitatum, ut ad supernum fratrum suorum
conscenderet convivium, ut eo veniente sic omnium compleretur gaudium. Qui
et ut voluit, et quando voluit, animam suam in manus Domini commendans ,
tam alienus extitit a dolore mortis , quam ignarus fuerat a corruptione carnis.
Cujus denique corpus nec corruptione vel putredine corruptum in specie> mannae
perhibetur conversum, ut ex ejus speciei candore munditia carnis probaretur
immaculatae. Quod nonnulli quoque sanctorum jam gloria resurrectionis dona-
tum astruere non dubitaverunt. Unde illud est augustiniani⁸ sermonis in Natale
Mat-{yram .- «Ut taceam quia omnia possibilia sunt Deo, et quod clausis tumulis-
possit corpus spirituale educere , Joannis tantum apostoli habemus exemplum,
quem tumulus susceptum claudere potuit, custodire non potuit. Nam depositum
'corpus perdidit, non assumpsit. Hic enim clausis tumuli foribus, gratia resur-
rectionis ablatum est, ut constaret sepultura, nec inveniretur sepultus. Denique
quu'm sacerdotes honorandi causa corpus inquirerent, reserato aditu, tumulus
non potuit reddere quem suscepit. >³ Cujus etiam locum, quo castissimum corpus
ejus tenebatur quum Evangelium scriberet , vel orationi instaret, quanta gratia
Deus insignierit, Gregorius Turonensis, libro Mimo-zelorum I, commemorat, di—
cens‘: « In Epheso habetur locus, in quo hic apostolus Evangelium scripsit. Sunt
autem in summitate montis illius proximi quatuor parietes sine tecto, ubi ora-
tioni insistens, Dominum exorabat, obtinuitque ne in loco illo imber ullus‘¹
descenderet, donec ille Evangelium adimpleret. Sed usque hodie ita praestatur a
Domino, ut nulla ibi descendat pluvia. υ

Ex his itaque specialis iste dilectus Domini quam honorabilis ⁶ inter caeteros,
quam acceptus extiterit De0, quantis praemineat meritis, quantis sit extollendus
praeconiis, et vos , Deo dilectae virgines, attendite, tantoque devotius ejus sole·
mnitatem celebrate, quanto amplius ejus excellentiam sanctam imitamini puritate.

¹ MS. Eius. -Εί α Domino quoe εἱι collata Ed. Amb. -— ’ Revelaeione MS. Eius. - ¹ Ambrosiam MS. Eius. —
⁴ Opp. Parisiis, 1699, col. 7⁵2. - ⁸ Locus comptus in Amb. edit. - ⁶ Honorandus MS. Eine.

