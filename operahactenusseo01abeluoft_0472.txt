458 PETRI ABAELARDI

«Si male locutus sum, perhibe testimonium ε si autem bene, cur me caedis? »
Quanta denique apud Pilatum sustinuerit, non ignoramus Qui quum tertio , ut
Lucas meminit¹, eum innocentem esse confessus esset, idque ipsum ex ablutione
manuum demonstraret, ipsum tandem flagellavit, quasi illud implens quod
¹ antea dixerat² : « Corripiam eum et dimittam, υ ut sic saltem ad misericordiam
Judaeorum flecteret saevitiam. Quod quum efficere non posset, caesum eum ssa-
gellis tradidit eorum voluntati. Tunc milites, ut Matthaeus refert³, suspicientes
eum, congregaverunt ad eum universam cohortem. Quibus quidem congregatiS,
et hoc ei objicientibus et ‘improperantibus quod se regem faceret, quasi in
modum regis illudentes ei, exutum vestimentis suis vili purpura induerunt, et
pro diademate spinis coronaverunt, et pro sceptro arundine ipsum insignierunt,
et genu flexo, ipsum quasi regem salutantes, ac dicentesssz «Ave, rex Judaeorum‚» .
simul et in faciem ejus iterum spuebant, et caput ejus arundine percutiebant.
Item Pilatus, ut Joannes refert, exiens ad eos, ipsum secum tam crudeliter tra-
ctatum adduxit, tentans utrum ex hoc si quomodo eorum duritiam mollescere
posset, et ad pietatem inclinare. Ad quos quidem egressus⁵ z « Ecce, » inquit,
α adduco eum vobis foras, ut cognoscatis quia in eo causam non invenio.»
Exiit ergo Jesus portans spineam coronam, et purpureum vestimentum, et dicit
eis : « Ecce homo. » Ac si diceret : Ecce quod humanae infirmitatis est, in me
vobis apparet, non quod divinae fortitudinis. Postquam autem, ut praedictum
est, illuserunt ei, exuerunt eum purpura, et induerunt vestimentis suiS, quibus
iterum nudaverunt eum , quum crucifigendus esset .· quae postea invicem partiti
sunt , sicut Joannes commemorat. Susceptus tandem ut ad crucifigendum duce-
retur, ipsum quoque crucis patibulum gestare compulsus est , ut nec interim ei
parceretur, ipso crucis pondere prius afflictus quam in ea crucifixus. Qui quum
pro vinculis suis vel pro praedictis afflictis expedite vel celeriter non gestaret,
moras mortis ejus impii non serentes, quemdam alium Simonem nomine crucem
coegerunt portare. Crucifixus denique ad summam ejus ignominiam inter latro-
nes constituitur, ut ex similitudine poenae simul reus crederetur culpae. Poena
autem hujus patibuli quanta sit, nemo est qui possit ignorare. Quae tanto pro-
lixior est, nec statim suspensum interimit; quanto ejus passio gravior diutius
affligit. Quid etiam hoc patibulo gravius , ubi totum corpus ita clavis confixum
extenditur, ut non minus ex pondere suo, quam ex ipsa fixura clavorum su-
spensus crucietur? ‚Unde recte hoc unum mortis patibulum, crux a cruciando
cognoscitur dictum.

¹ Luc., cap. xxm, v.1·'1. α ³ Joan., cap. xtx , v. 1. -Luc., cap. xxm, v. 22. -- ³ Matth„ cap. xxvn, v. 97. —
⁴ lbid., v, 29. — ³ Joan., cap. xxx , v. 4.

