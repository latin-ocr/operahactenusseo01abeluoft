438 PETRI ABAELARDI ΕΤ HELOISSAE

vilegio gaudet. Virginum quippe consecrationem, nisi periculo mortis urgente,
celebrari alio tempore non licet quam in Epiphania et Albis Paschalibus, et in
apostolorum natalitiis; nec nisi a Summo sacerdote, id est episcopo tam ipsas
quam ipsarum sacris capitibus imponenda velamina sanctificari.» Monachis
autem, quamvis ejusdem sint professionis, vel ordinis , et dignioris sexus, etiam
si sint virgines, qualibet die benedictionem et ab abbate suscipere tam ipsis
quam propriis eorum indumentis , id est cucullis, permissum est. Presbyteros
quoque et caeteros inferioris gradus clericos semper in jejuniis quatuor tempo-
rum, et episcopos omni die dominico constat ordinari posse. Virginum autem
consecratio quanto pretiosior, tanto rarior, praecipuarum exultationem solemni-
tatum sibi vindicavit. De quarum¹ virtute mirabili universa amplius congaudet
Ecclesia, sicut et Psalmista praedixerat his verbis’: « Adducentur regi virgines
post eam. » Et rursum z « Afferentur in laetitia et exultatione , adducentur in tem·-
plum regis. » Quani³ etiam consecrationem Matthaeus apostolus simul et evan-
gelista composuisse vel dictasse refertur, sicut in ejus passione legitur, ubi et
ipse pro earum consecratione vel virginalis propositi defensione martyr occubuisse
memoratur. Nullam vero benedictionem vel clericorum vel monachorum apostoli
nobis scriptam reliquerunt. Quarum quoque religio sola ex nomine sanctitatis est
insignita, quum ipsae a sanctimonia, id est sanctitate, sanctimoniales sunt‘
dictae. Quippe quo infirmior est feminarum sexus, gratior est Deo atque perfe-
ctior earum virtus ε juxta ipsius quoque Domini testimonium, quo infirmitatem
Apostoli ad certaminis coronam exhortans, ait⁵: « Sufficit tibi gratia mea. Nam
virtus in infirmitate perficitur.» Qui etiam de corporis sui, quod est Ecclesia,
membris per eumdem loquens apostolum, ac si praecipue tam infirmorum mem—
brorum honorem commendaret, in eadem subjunxit epistola, hoc est ad Corin-
thios prima⁶z « Sed multo magis quae videntur membra corporis infirmiora esse,
necessariora sunt; et quae putamus ignobiliora membra esse corporis, his abun-
dantiorem *honorem circumdamus: et quae inhonesta nostra sunt, abundantiorem
honestatem habent. Honesta autem nostra nullius egent. Sed Deus temperavit
corpus ei cui dederat abundantiorem tribuendo honorem, ut non sit schisma
in corpore , sedin idipsum pro invicem sollicita sint membra. >› Quis autem adeo
integre per divinae gratiae dispensationem haec in aliquo dixerit adimpleri, sicut
in ipsa muliebris sexus infirmitate, quem tam culpa quam natura contemptibi-
lem7 fecerat? Circumspice singulos in hoc sexu gradus, non solum virgines, ac
viduas, seu conjugatas, verum etiam ipsas scortorum abominationes, et in eis

¹ Quarum scilicet D. —- ³ Psalm. xuv, v. 15 et 16.—- cap. xn ‚ v. 9. —— ⁰ Gor'intla. l, cap. xu, v. 22 et sq. -
³ Quarum D et MS. Amb. — ⁴ Sint D. — '⁵ Corinth. ΙΙ, ⁷ Demissum RMS.

