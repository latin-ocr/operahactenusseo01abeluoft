EPISTOLAE. 479 ⁴

me. » Officiales omnes praeter cantricem de his instituantur, quae litteris non in-
tendunt, ut si ad hoc tales reperiri possint idoneae, litteris vacare liberius queant.

Oratorii ornamenta necessaria sint, non superflua; munda magis quam pre-
tiosa.¹ Nihil igitur in eo de auro vel de argento compositum sit praeter imum ca-
licem argenteum ‚ vel plures etiam si necesse sit. Nulla de serico sint ornamenta,
praeter stolas aut phanones, Nulla in eo sint imaginum sculptilia. Crux ibi lignea
tantum erigatur ad altare ‚ in qua si forte imaginem Salvatoris placeat depingi,
non est prohibendum. Nullas vero alias imagines altaria cognoscant. Campanis
duabus monasterium sit contentum. Vas aquae benedictae ad introitum oratorii
extra collocetur ‚ ut ea sanctificentur mane ingressurae, vel post completorium
egressae. Nullae monialium horis desint canonicis3 sed statim ut pulsatum fuerit
signum, omnibus aliis postpositis ad divinum properetur officium, modesto
tamen incessu. lntroeuntes autem secreto oratorium, dicant quae poterunt¹ :
« Introibo in domum tuam ‚ adorabo ad templum sanctum tuum ‚ etc. υ Nullus
in choro liber teneatur, nisi officio praesenti necessarius. Psalmi aperte et di—
stincte ad intelligendum dicantur , et tarn moderata. sit psalmodia vel cantus ‚ ut
quae vocem habent infirmam sustinere valeant. Nihil in ecclesia legatur aut can-
tetur ‚ nisi de authentica sumptum scriptura ‚ maxime autem de Novo vel Veteri
Testamento , quae utraque sic per lectiones distribuantur ‚ ut ex integro per an-
num in ecclesia legantur. Expositiones vero ipsorum vel sermones doctorum,
seu quaelibet scripturae aliquid aedificationis habentes ad mensam vel in capitulo
recitentur : et ubicunque opus sit omnium lectio concedatur. Nulla autem legere
vel cantare praesumat ² , nisi quod prius praeviderit. Si qua forte de iis aliquid in
oratorio vitiose protulerit, ibidem supplicando coram omuibus satisfaciat, se-
creto dicens: « Ignosce ‚ Domine , etiam hac vice negligentiae meae. >› Media au-
tem nocte, secundum institutionem propheticam, ad vigilias nocturnas surgen-
dum est, propter quod adeo tempestive cubandum est, ut has vigilias ferre
natura valeat infirma ‚ et omnia quae ad diem pertinent cum luce fieri possin‘t ‚
sicut et beatus Benedictus instituit. Post vigilias autem ad dormitorium redeatur,
antequam hora matutinarum laudum pulsetur. Et si quid noctis adhuc superest,
inflrmae somnus non negetur naturae. Maxime namque somnus lassatam recreat
naturam ‚ et patientem operis reddit ‚ et sobriam conservat ‚ et alacrem. Si quae
tamen Psaltere’c' vel aliquarum lectionum meditatione indigent, ut beatus quoque
meminit BenedictuS, vacare ita debent, ut quiescentes non inquietent. Ideo
namque meditationi hoc loco potius quam lectioni dixit , ne lectio aliquorum
quietem impediret aliorum. Qui etiam quum ait, « a fratribus qui indigent, »

¹ Psalm. v, v. 8. -- “ Audeat mis.

