452 PETRI ABAELARDI

derem et docerem, nec manus in me ausi⁰estis extendere, nec tunc etiam quum eos
flagellatos ejicerem de templo. Nondum enim venerat ejus [hora] , hoc est.tempus
passioni congruum, quod in ejus dispositione fuerat praefixum. Ex quo patenter
ostendit, nihil eos in eo agere posse, nisi eo permittente ac disponente. « Hora
vestra sicut et mea. » Vestra quidem ad perdendum, mea vero ad salvandum.
« Potestas tenebrarum, υ hoc est vobis caecis a me ipso in me permissa. Si enim
cognovissent, nunquam gloriae Dominum crucifixissent. « Hoc autem totum, υ
de captione scilicet Domini, et proditione Judae. Haec etiam verba non tam
evangelistae quam Domini esse videntur. Unde et subditur ε « Tunc discipuli
omnes. » Ac si diceretur : Quum eum audirent asserere de sua passione sanci-
tum in prophetis esse, nec ullatenus eis vindictam permittere, fugerunt, inno-
cente impiis derelicto, et lupis agno. Hoc enim et ipse praedixerat ex testimonio
prophetiae dicentis¹ : « Percutiam pastorem, et dispergentur oves gregis. >J Hunc
adolescentem quidam intelligunt Joannem prae caeteris a Domino dilectum, qui
caeteris junior aestimatur, nonnulli Jacobum fratrem Domini. Beda ιή Marco su-
per hunc locum2 : «Quis iste adolescens fuerit, evangelista non dicit. » Item⁸ :
« Neque aliquid vetat intelligi hunc Joannem. » Jeremias in minori Breviario ,
psalm. xxxvl : κ Judaei vim faciebant vel Petro quum dicerent : « Nam et tu ex
ξῖἰΠὶε es; » vel Jacobo, qui quum traderetur, sindone relicta, nudus aufugit. » «Su-
per nudo, » sub ipso existente, quum super sindonem nullum haberet indumen·
tum. Fortassis enim ad dominicum dictum tunicam suam, vel aliud indumen-
tum pro gladio emendo dederat, vel pro mutuando posuerat. Quod dicitur:
« Tenuerunt eum, » quum, caeteris jam dispersis, eum sequentem invenirent so-
lum, patenter innuitur nequaquam eos fuisse ausos aggredi apostolos, dum si-
mul armati Domino assisterent.

Cohors ergo, et tribunus , et ministri Judaeorum, qui apprehenderunt Jesum,
ligaverunt eum, et adduxerunt ad Annam primum. Tribunus cohorti gentili
praeerat. Dicitur autem tribunus sive a tribus, vel a tribubus , id est plebibus et
minoribus. Tres quippe hujusmodi praelatos dicitur primum romanus populus ,
sibi praecepisse, ut quemadmodum duces militibus, ita isti praeessent plebibus. Li-
gaverunt eum tanquam ex consilio illius qui dixerat : « Et ducite caute , ne vide-
licet posset effugere.» Ο caeci! nunquid is qui aurem tam cito restituit, vincula
dissolvere non posset, si vellet? Sed vincula sustinetjmpiorum, ut in omni pa-
tientia probatus, vincula solveret peccatorum. Ligatur a servis Dominus ad ho-
ram, qui fortem armatum religaret perenniter satanam. Vinctus ut latro ducitur,

¹ Zachar.‚ cap. xm , v. 7. — ² Vid. venerabilis Bedae opp„ Coloniae Agrippinae , 1612, in-fol.‚ t. V, col. 197.
- ³ lbid„ ibid.

