382 PETRI ABAELARDI

singulas istas revelationes Domini ordine prosequenteS, ad praesentis diei gloriam
incoeptam consummemus operam.

Bene magi, primitiae gentium, ad fidem primo tracti fuerunt, ut qui maxime
erroris tenuerant magisterium, ipsi postmodum etiam suae conversionis exemplo
fidei facerent documentum, et magistrorum conversio discipulorum maxima
fieret aedificatio : sicut et in Gamaliele, Nicodemo, Paulo, Dionysio Areopa-
gita , et multis aliis tam in lege quam in philosophia praeminentibus , postmodum
actum est. Quis enim magos, sive ariolos in tantum detestandos esse ignoret, ut
non solum ipsos, sed etiam quemlibet ad eos declinantem lex interfici jubeat?
Quorum nefariam set execrabilem doctrinam a daemonibus inventam atque as-
sumptam, ipse quoque Hieronymus in Isaiam his asserit verbis¹z « Magi ab
oriente docti a daemonibus, vel juxta prophetiam Balaam intelligentes natum
filium Dei, qui omnem artis eorum destrueret potestatem , venerunt Bethlehem ,
et ostendente stella, adoraverunt puerum. » Isidorus quoque, Etymologiarum
lib. 1X2, magorum etiam proprietatem distinguens : « Magi sunt, inquit, qui
vulgo malefici, ob facinorum magnitudinem nuncupantur. Hi elementa conver-
tunt, turbant mentes hominum, ac sine ullo veneni haustu violentia tantum
carminis³ interimunt. » Unde et Lucanus⁴ :

Mens hausti nulla sanie polluta veneni
incantata perit.

Daemonibus enim accitis audent ventilare, ut quisque suos perimat malis arti-
bus inimicos. Hi etiam sanguine utuntur et victimis, et saepe contingunt corpora
mortuorum. Quod vero ait Hieronymus, quod edocti a daemonibus magi vene-
rint quaerere *Salvatorem, per quem magisterium suum destrui formidabant, non
ita accipere cogimur, ut hac eos intentione diabolica suggestio vel exhortatio
mitteret, ut se ad Dominum Christum converterent, sed magis 'ut eum inqui-
rendo proderent, quem Herodis sive J udaeorum nequitia ad perdendum inveni-
ret3 quasi ab eo metuentes, vel summum eum magum, vel maleficum opinanteS,
ad quem tam cito magos confluere viderent. Unde et callide eos ad Herodem
et metropolim Judaeorum urbem primo direxit, ut consulendo eos proderent
quem quaerebant. Qui enim concubitus hominum quando fuerit¹⁵ non ignorat,
non immerito videtur agnovisse eum de Virgine natum fuisse, cujus nullum no-
verat concubitum, et sive per angelum ad Mariam primo missum, sive per An-
gelos postmodum pastoribus apparenteS, vel certum habere vel suspicatum esse

¹ Lib. Vll , cap. xix, opp. t. ΙΙΙ, col. 182.—⁵ Lib. vm, cap. ix, Opp. t. ΙΙΙ, col. 370.-³ Male legitur in edit. Amb.
criminis, ψ ⁴ Phars. vl , v· 457. -⁶ Fiunt MS. Eius.

