 

EPISTOLAE'. {75
contra voluntatem diaconissae, sed omnia ipsos etiam ad nutum ejus peragere ,
et omnes pariter tam viros quam feminas ei professionem facere , et obedientiam
promittere : ut tanto pax firmior habeatur, et melius servetur concordia, quanto
fortioribus minus licebit; et tanto minus fortes debilibus obedire graventur ,
quanto earum violentiam minus vereantur, et quanto amplius hic humiliaverit
se apud Deum , amplius exaltari certum sit. Haec in praesenti de diaconissa dicta
sufficiant. Nunc ad officiales stylum inclinemus. .

Sacrifica quae et thesauraria, toti oratorio providebit , et 'omnes quae ad
ipsum pertinent claves , et quae ipsi necessaria sunt, ipsa servabit ι et si quae
fuerint oblationes, ipsa suscipiet, et de iis quae in oratorio necessaria sunt fa·
ciendis vel reficiendis ‚ et de toto ejus ornatu curam aget. Ipsius quoque provi-
dere est de hostiis , de vasis et de libris altaris , et toto ejus ornatu , de reliquiis,
de incenSO, de luminaribus, de horologio, de signis pulsandis. Hostias vero si
fieri potest virgines conficiant, et frumentum purgent unde fiant, et altaris
pallas abluant. Reliquias autem , vel vasa altaris nunquam ei vel alicui monia-
lium contingere licebit, nec etiam pallas, nisi quum eis traditae ad lavandum
fuerint. Sed ad hoc monachi vel eorum conversi vocabuntur , et expectabuntur.
Et si necesse fuerit, aliqui sub ea ad hoc officium instituantur, qui haec con-
tingere quum opus fuerit digni sint , et arcis ab ea reseratis , haec inde ipsi su·
mant, vel ibi reponant. Haec quidem quae sanctuario praesidet, vitae munditia
praeeminere debet ε quae , si fieri potest , mente cum corpore sit integra, et eJus
tam abstinentia quam continentia sit probata. Hanc praecipue de compoto lunae
instructam esse oportet , ut, secuudum temporum rationem , oratorio pro-
videat.

Cantrix toti choro providebit, et divina disponet officia, et de doctrina can·
tandi vel legendi magisterium habebit , et de eis quae ad scribendum pertinent
vel dictandum. Armarium quoque librorum custodiet , et ipsos inde tradet atque
. suscipiet, et de ipsis scribendis vel aptandis curam suscipiet, vel sollicita erit.
Ipsa ordinabit quomodo sedeatur in choro, et sedes dabit, et a quibus legen-
dum sit vel cantandum providebit ε et inscriptionem componet sabbatis reci-
tandam in capitulo , ubi omnes hebdomadariae describentur. Propter quae
maxime litteratam eam esse convenit , et praecipue musicam non ignorare. Ipsa
etiam post diaconissam toti disciplinae providebit; et si forte illa rebus alienis
fuerit occupata , vices illius in hoc exequetur.

Infirmaria ministrabit infirmis , et eas observabit tam a culpa quam ab indi·
gentia. Quidquid infirmitas postulaverit, tam de cibis quam de balneis ‚ vel qui-
buscunque aliis, est eis indulgendum. Notum est quippe proverbium in talibus ε
« Infirmis non est lex posita. n Carnes eis nullatenus denegentur, nisi sexta feria,

