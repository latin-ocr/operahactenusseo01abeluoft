CUM PETRI ABAELARDI SOLUTIONIBUS. 285

quia ibi fuit per tot dies. Sic et quum Marcus dixit « hodie, υ ncctem etiam cum
suo die comprehendit. Quod vero adjunxit, «in nocte hac, » noctem non
tempus, sed imminentis noctis adversitatem dixit. Ut vero utraque solvamus
de galli cantu dicta, ponamus Dominum ita temperate Petro dixisse prius, ut
Marcus refert, antequam gallus scilicet bis vocem dederit, et postea, tanquam
Petrus constantiam suam promitteret, adjecisse, quod etiam illud faceret, ante-
quam gallus cantaret. Nam et Marcus Petrum quasi nimium confidentem saepius
verbisDomini quasi procaciter contradicere commemorat, dicens¹: « Petrus autem
ait ε ξ( Etsi omnes scandalizati fuerint, sed non ego. » Et ait illi Jesus : « Amen
« dico tibi, quia hodie in nocte hac, priusquam gallus bis vocem dederit, ter me
Ι « es negaturus. » At ille amplius loquebatur : « Et si oportuerit me simul commori
« tibi, non te negabo. » Qui prius dixerat se non esse scandalizandum, plus
aliquid nunc addit, dicens, se etiam paratum commori antequam neget. Ad
quam majorem suae constantiae praesumptionem et ipse Dominus plus aliquid
adjecisse non incongrue creditur, diceudo scilicet, quod priusquam etiam gallus
cantet, ter sit negaturus, ut diximus. Sed illud plurimum quaestionis generat,
quod negationes Petri, et cantum galli Marcus sic ordinat, ut post primam
negationem, gallus primo cantaret; et post duas alias, secundo; ex quo vide·
tur nequaquam posse stare, quod, sicut dicunt caeteri Evangelistae‚ Petrus ter
negaret, antequam gallus cantaret; nisi forte in verbis quoque ipsorum subau-
diatur « bis, » quodMarcus ponendo subaudiendum innuit, et quod Dominus
tantummodo dixerit. Quum enim aliquid uno loco magis determinate quam in
alio dicitur, saepe determinationem subaudiri oportet, ubi etiam ipsa non poni-
tur, vel quod alibi est exceptum , diligenter annotandum , ne falsitas confundat
sensum. Quod nec ipsos etiam latet infideles. Unde cum Judaeis nonnunquam
opponimus* ε « Ad usuram non accommodaveris, » tanquam nec nobis etiam
foenerare debeant; dicunt, « proximo tuo, » subintelligendum esse, quod alibi
>legitur determinatum esse. Sed et quum veritas habeat Evangelica ⁸ ε « Nisi quis
renatus fuerit ex aqua , et Spiritu sancto, non potest introire in regnum Dei, »
subintelligendum est, vel sua passione sanctificatus, quum alibi quoque' de mar-
tyribus generalem habeamus sententiam, Domino dicente⁴z « Qui perdiderit
animam suam propter me, inveniet eam. » Augustinus vero, lib. lll de Consensu
Evangelelrtamm⁵, hanc diversitatem de negatione Petri ita dissolvit, ut quod
Marcus ait, ad prolationem vocis referat negantis; quod caeteri dicunt, ad pro-
positum animi jam tanta formidine percussi, atque perturbati : ut paratus esset

¹ Manli„ cap. xxvi, v. 34. - ¹ Ezech„ cap. xvni , ν. 8. -— ³ Joan., cap. ιιι, v. 3. —- ⁴ Mania„ cap. x, v. 39. -
⁵ Cap. xi , Opp. t. ΠΙ, part. ΙΙ, col. 101 et sq.

