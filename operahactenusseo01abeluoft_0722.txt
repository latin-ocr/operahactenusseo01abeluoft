708

[Legitur pag. 243-244 edit. Amb. Exstant Hilarii Versus et Ludi, quos nuper publici juris fecit ChnmpoI-

APPENDIX.

ΙΙ.

ELEGIA ‚
QUA HILARIUs PETRI ABAELARDI DISCIPULUS

PLANGIT RECEssmu PRAECEPTORIS SUI EX PARACLETO.

lion-Figeac (Lutetiae Parisiorum , 1838). Cf. Histoire litte'raire de France‚ XII , 251 et sq.]

Lingua servi, lingua perfidiae,
Rixae motus, semen discordiae,
Quam sit prava sentimus hodie,
Subjacendo gravi sententiae.
Tort avers nos ¹ li mestre.

Lingua servi, nostrum dissidium,

In nos Petri commovit odium,

Quae meretur ultorem gladium

Quia nostrum exstinxit studium.
Tort avers nos li mestre.

Detestandus est ille rusticus,
Per quem cessit a schola clericus;
Gravis dolor quod quidam publicus
Id effecit ut cesset logicus.

Tort avers nos li mestre.

Est dolendum quod lingua servuli

Magni nohis causa periculi

Susurravit in aurem creduli

Per quod ejus cessant discipuli.
Tort avers nos li mestre.

Ο quam durum magistrum sentio,
Si pro sui bubulci nuntio,
Qui vilis est et sine pretio,
Sua nobis negetur lectio.
Tort avers nos li mestre.

¹ Aliter vos.

Heu quam crudelis iste nuntius

Dicens : « Fratres, exite citius,

Habitetur vobis Quinciacus :

Alioquin, non leget monachus. ι)
Tort avers nos li mestre.

Quid, Hilari, quid ergo dubitas?

Cur non abis, et villam habitas?

Sed te tenet diei brevitas,

Iter longum, et tua gravitas,
Tort avers nos li mestre.

Ex diverso multi convenimus,

Quo logices fons erat plurimus,

Sed discedat summus et-minimus t

Nam negatur quod hic quaesivimus.
Tort avers nos li mestre.

Nos in unum passim et publice

Traxit aura torrentis logicae :

Desolatos‚ magister, respice,

Spemque nostram, quae languet, refice.
Tort avers nos li mestre.

Per impostum, per deceptorium
Si negare vis adjutorium,
Hujus loci non oratorium
Nomen erit, sed ploratorium.
Tort avers nos li mestre.

