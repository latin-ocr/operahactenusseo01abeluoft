IN ASSUMPTIONE BEATAE MARlAE SERMO. 523

medio, nec quisquam suum aliquid esse dicebat ‚ sed unusquisque cuncta possi-
debat in caritate , sicut sacer apostolicae actionis narrat stylus. Post haec dispersi
sunt per regiones diversas ad praed‘icandum verbum Dei. Denique impleto beata Ma-
ria hujus vitae cursu, quum jam vocaretur a seculo ‚ congregati omnes sunt apo-
stoli de singulis regionibus ad domum ejus. Quumque audissent quia esset assu-
menda de mundo, vigilabant cum ea simul. Et ecce Dominus Jesus advenit cum
angelis suiS, et accipiens animam ejus, tradidit Michaeli Archangelo , et recessit.
Diluculo autem levaverunt apostoli cum lectulo corpus ejuS, posueruntque illud
in monumentO, et custodiebant ipsum adventum Domini praestolantes. Et ecce
iterum astitit eis Dominus, et susceptum corpus sanctum in nube deferri jussit
in paradisum, ‘ubi nunc resumpta anima cum electis ejus exultans aeternitatis
bonis nullo occasuris fine perfruitur. » Ex qua· quidem tanti viri assertione,
quam gloriosus iste summae virginis transitus sit liquet. Ad quem videlicet con·
‚secrandum seu celebrandum tam ipse Dominus cum angelis de supernis occur·
rit , quam apostoli de universis regionibus sunt congregati , ut exequias ejus isti
praepararent, quam illi susciperent.

Scimus apostolos in morte Domini metu fuisse dispersos , et in fugam con·
versos, Nunc autem divina dispensatione factum est, ut quod in filio minus est
auctum, in obsequio matris recompensetur3 et quod ibi deliquerant dispersi, hic
emendarent congregati. Ex quo etiam apparet, quanto amplius de honore ma-
tris ipse Dominus , quam de proprio fuisse videatur sollicitus, si quis tam vitam
matris quam exitum penset. Ipse quippe, non solum in passione , verum etiam
antea tanta sustinuit probra, ut homo vorax, et potator vini, et daemonium
habens diceretur, nulla prorsus infamiae macula matris excellentiam respergi
pertulit. Unde et de ipsa nasciturus sponsum ei providit, per quem non solum
ejus corporalibus necessitudinibus provideret, verum etiam tam maledicti quam
infamiae crimen ab ea propulsaret. Triduo dominicum corpus in sepulcro jacuit,
et a die resurrectionis quadraginta diebus ascensionem suam distulit. Quam
quidem dilationem nequaquam , ut dictum est, in matre pertulit. Denique et
sacrum corpus clam prius in paradisum sustulit quam resuscitavit, quo mira-
bilior exanimis corporis assumptio fieret ac resurrectiO, nullatenus jam ipsum
suscitatum terreno contactu judicans dignum. Creatum extra paradisum legimus
Adam, in paradiso Evam ε resuscitatum in terris Dominum, in coelestibus vero
corpus maternum. Perpendant feminae quanta inferiorem earum sexum gloria Do-
minus sublimav[er]it‚ et quam eis esse naturalis videatur tam coelestis quam ter·
restris paradisus. In hoc quippe femineus sexus tam corpore quam anima primum
creatus , in istum hodie anima pariter cum corpore sublimatur. De veteri Adam
‚creata est Eva ε novus autem Adam et veteris redemptor generatur ex Maria. Illa

