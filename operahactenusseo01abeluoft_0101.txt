EPISTOLAE. 89

mei animi profitear infirmitatem, qua poenitentia Deum placare valeam non
invenio, quem super hac semper injuria summae crudelitatis arguo; et ejus dispen-
sationi contraria, magis eum ex indignatione offendo, quam ex poeniteutiae
satisfactione¹ mitigo. Quomodo etiam poenitentia peccatorum dicitur, quanta-
cunque sit corporis afflictio , si mens adhuc ipsam peccandi retinet voluntatem ,
et pristinis aestuat desideriis? Facile quidem est quemlibet confitendo peccata
seipsum accusare, aut etiam in exteriori satisfactione corpus affligere3 difficilli-
mum vero est a desideriis maximarum voluptatum avellere animum. Unde et
merito sanctus Joh² quum praemisisset : « Dimittam adversum me eloquium
meum , υ id est laxabo linguam , et aperiam os per confessionem in peccatorum
meorum accusationem, statim adjunxit³ : « Loquar in amaritudine animae meae. »
Quod beatus exponens Gregorius‘: « Sunt, υ inquit, « nonnulli, qui apertis
vocibus culpas fatentur, sed tamen in confessione gemere nesciunt, et lugenda
gaudentes dicunt. » « Unde⁵ qui culpas suas detestans loquitur, restat necesse est
ut has in amaritudine animae ⁶ loquatur, ut haec ipsa amaritudo puniat⁷ quidquid
lingua per mentis judicium accusat. » Sed haec quidem amaritudo verae poeniten-
tiae quam rara sit beatus diligenter attendens Ambrosius ⁸ ε « Facilius, » inquit,
α inveni qui innocentiam servaverunt, quam qui poenitentiam egerunt. » In tan-
tum vero illae, quas pariter exercuimus, amantium voluptates dulces mihi fue-
runt, ut nec displicere mihi, nec vix a memoria labi possint. Quocunque loco
me vertam , semper se oculis meis cum suis ingerunt desideriis. Nec etiam dor-
mienti suis illusionibus parcunt. Inter ipsa missarum solemnia, ubi purior esse
debet oratio, obscena earum voluptatum phantasmata ita sibi penitus miserrimam
captivant ⁹ animam, ut turpitudinibus illis magis quam orationi vacem. Quae
quum ingemiscere debeam de commissis, suspiro potius de amissis. Nec solum
quae egimus, sed loca pariter et tempora in quibus haec egimus , ita tecum *nostro
infixa sunt animo, ut in ipsis omnia tecum agam, nec dormiens etiam ab his
quiescam. Nonnunquam et ¹⁰ ipso motu corporis animi mei cogitationes depre-
henduntur, nec a verbis temperant improvisis. O vere me miseram, et illa con-
questione ¹¹ ingemiscentis animae dignissimam! « Infelix ego homo! quis me libe-
rabit de corpore mortis hujusss? υ Utinam et quod sequitur veraciter addere
queam! « Gratia Dei per ,lesum Christum Dominum nostrum. » Haec te gratia,
charissime, praevenit , et ab his tibi stimulis una corporis plaga medendo multas
in anima sanavit, et in quo tihi amplius adversari Deus creditur, propitior

¹ Piaculo RMS. -— ¹ Job„ cap. x, v. 1. —- ³ lbi‹l.‚ ibid. paenitentia lib. n ‚ cap. x , Opp. , Parisiis , 1690 , in·fol.,
-⁴ Moralium tib. lx, cap. xiim, Ορμ. Parisiis, 1705, t. ll , 001. 436. -— ⁹ Implicant RMS. -— ¹⁰ Etiam C. -
in-sol.. t. l, cot.319.-⁸lbid., cap, κων. - “Inter acer· ¹¹ Querela RMS. — ¹⁸ Rom, cap. vu, v. ”Ma
hissimos dolores Rus. —- ⁷ Ue hi puniam luis. —- '¹ De ν,
Ι 12

