CUM PETRI ABAELARDI SOLUTIONIBUS. 249

in· sacramenti perceptione, verumetiam in passionis imitatione accipere debere.
Unde et Psalmista : α Calicem salutar-ists» hoc est veri Jesu , « accipiam , υ
eum videlicet per passionis quoque virtutem imitando. Et quia mortem tolerare
non est humanae infirmitatis, sed collatae nobis a Deo virtutis : ipse est invocan-
dus, a quo ista speranda est virtus, in qua non tam nostram utilitatem , quam
ejus gloriam quaerere debemus, quae per nomen ejus significatur. Sicut enim
ignominiosa dicuntur, quae nomine digna non videntur: ita e contrario quaeque
gloriosa nomine digna sunt et fama. Nomen igitur Dei invocamus, quum ea
quae facimus ad gloriam ejus intendimus, ut ille potius in nobis , quam nos ipsi,
glorificetur atque laudetur, a quo in his virtutem accipimus, ad quae infirmi ex
nobis sumus. Hinc et Apostolus ἐ « Qui glorificatur, » inquit, « in Domino glo-
rietur, »' hoc est, qui in se aliquid virtutis vel pretii recognoscit, non se inde,
sed Deum quaerat honorari, nec id virtuti suae, sed divinae ascribat gratiae, non
a se, sed a Deo id recognoscens esse. De hoc calice, vquem Christi passionem
imitando sumimus ‚ illud est quod filiis Zebedaei ait³ : « Potestis bibere calicem ,
quem ego bibiturus sum? » Hoc est , me per passionem imitari posse confiditis?
Bene autem de hoc calice primo , et non de secundo, discipulis ait: « Accipite,
et dividite inter vos. » Calicem quippe Christi ab eo accipientes inter nos divi-
dimus , quum eum diversis generibus passionum imitamur. In perceptione vero
sacramenti non est divisio : quia ibi est una ipsius capitis non membrorum obla·
tio ‚ quae a malis aeque ut a bonis sacerdotibus virtute divinorum verborum con-
ficitur. α Accipite, » inquit, « calicem, » hunc a me, quem postea inter vos di-
vidatis, ι( quia deinceps non bibam de generatione vitis, υ hoc est, non celebrabo
hanc hostiam meae passionis, « donec regnum Dei veniat, » hoc est, vita coelestis,
in qua solus Dominus, non peccatum regnat, per passionem meam fidelibus
patefiat. Bene calicem imitationis calici praemisit sacramenti: quia hi soli con·
digni sunt dominicae mensae communicare , qui passionem ejus imitari, et crucem
ejus parati sunt'tollere. Unde et scriptum est: « Ad mensam magnam sedisti,
scito quoniam talia oportet te praeparare. υ Novum , non vetus testamentum tra·-
dens, tam panem quam calicem accipiens, gratias agit ε innuens per hoc hic esse
completum , quod ibi fuerat praefiguratum ‚ et de veritate potius quam de umbra
'Deum esse glorificandum. Superius tamen se desiderasse dixit vetus quoque
pascha cum d1scipulis celebrare, ne sic ab ipso nova sacramenta susciperent, ut
a Deo tradita vetera non aestimarent. Quae etiam vetera eis adhuc veteribus tunc
maxime congruebant, ut hoc praecipue Dominus deberet cum eis celebrare quod
eis potissimum videbat convenire, tanquam in hoc suo‘ desiderio id se innuere

⁴ Psalm. cxv, v. 13. -- ⁸ Corinth. Ι, cap. ι, v. 3¹. —--- ² Matth„ cap. xx, v. 22. -- ⁰ Sui cod.
1 32

