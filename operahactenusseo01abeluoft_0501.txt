ΙΝ DIE PENTECOTES SERMO. 487

ante sancti Spiritus adventum fuerant, nisi quaedam, ut ita dicam, lutea figuli
vasa nondum ignis coctione solidata, ut alicui usui fierent apta? Haec vasa tan-
quam figulus antea Christus de 'terra plasmaverat, quum eos a terrena carnalis
populi conversatione assumptos fide instruxerat. Quos postmodum Spiritus ad-
veniens zelo divini amoris aocensos, quasi quaedam lutea et adhuc cruda vasa
hoc igne solidavit et coxit, ut cum fiducia verbum Dei deinceps ubique praedi-
carent. Unde factum est, ut ipse apostolorum princeps, qui prius unius ancillae
voce territus, Christum negaverat , nec semel id, sed ter praesumpserat‚ ante
“ gladios Neronis, et erectum sibi crucis patibulum in confessione et praedicatione
Christi intrepidus staret. De hoc igne dilectionis, et flamma caritatis, ipse olim
Filius dixerat¹ ε «Ignem veni mittere in terram, etoquid volo nisi ut ardeat? »
Ac si aperte dicat : Omnia quae in mundum veniens egi tam nascendo quam
praedicando , tam moriendo quam resurgendo , seu etiam ascendendo, ad hunc
'unum terminum et supremum finem spectabant, ut hoc igne silicet terram
concremarem, hoc est Spiritu sancto, qui divini amoris dicitur ignis, terrena
ipsius et frigida corda hominum inflammarem. Ascendit Filius, ut descenderet
Spiritus sanctus, sicut ipsemet testatur , dicens’ : « Expedit vobis, ut ego vadam.
Nisi· ego vadam, Paraclitus non veniet, etc. » O quam gloriosus, quam dignus
iste sancti Spiritus est descensus, qui nequaquam potuit fieri, nisi per ascensum
Filii, nec ita mitti potuit Spiritus, nisi ad eum mittendum ascenderet Filius. Ipsa
itaque Christi ascensio quasi parasceve hodiernae festivatis est, et quaedam prae-
paratio. Passio quoque Christi quantum ad hoc divini amoris donum pertineat,
Apostolus diligenter declarat. Quum enim praemisisset³ : «Caritas Dei diffusa est
in cordibus nostris per Spiritum sanctum qui datus est nobis, >2 consequenter
adjecit : «Ut quid enim Christus quum adhuc infirmi essemus, secundum tem—
pus pro impiis mortuus est? » Ac si diceret : Propter quid aliud, nisi propter
η hanc caritatis effusionem in cordibus nostris faciendam, mortuus est ad tempus,
id est transitoriam et quasi horariam sustinuit mortem, quum adhuc infirmi
essemus , hoc est debiles in fide, vel in toleranda persecutione? Diffusa caritas
est, dilata et ampla in cordibus facta, et usque ad inimicos etiam extensa, de qua
et per psalmistam Christo,dicitur'' : «Diffusa est gratia in labiis tuis, υ hoc est
tota praedicatio tua nihil aliud quam perfectionem resonat caritatis. De qua et
Apostolus⁸ ε « Finis praecepti caritas, de corde puro et conscientia non ficta. υ
Sicut ergo praecepta Dei, sic et praecepta Christi ad hunc unicum finem, id
est aedificandam in nobis caritatem, tota intendit. Cujus quidem intentionis per-

¹ Luc„ cap. xn, v. 49. -· ⁸ Joan„ cap. xv. v. 7. — ³ Rom„ cap. v, v. 5. -f Psalm. xuv, v. 3. - ⁸ Tim. Ι.
cap. ι, v. 5.

