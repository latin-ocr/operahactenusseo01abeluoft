666 PETRI ABAELARDI

« Cessaverat. » Quod dicit « cessaverat, expositio est ejus quod dixerat « re·
quievit, » ne forte a labore ipsum quievisse arbitraremur.

u Creavit. » In verbo ‚ ut faceret in opere juxta illud, « dixit et facta sunt. n
Et attende quod non ita de septima die, sicut de caeteris dicitur, quia factum est
vespere et mane dies septimus. Non enimin eo sicut in caeteris aliquid fecisse
Deus memoratur, sed tantum quievisse, nec opera multiplicationis quae in hoc
septimo die fuerunt quotidie usque ad consummationem saeculi complebuntur.

Quoniam ea quae praedicta sunt juxta radicem historiae ac veritatem rei gestae
quantum valuimus prosecuti sumus, juvat morali quoque ac postmodum my-
stica expositione nos eadem perquirere. Moralis itaque dicitur expositio quoties
ea quae dicuntur ad aedificationem morum sic applicantur, sicut in nobis vel a
nobis fieri habent quae ad salutem necessaria sunt bona, veluti quum de fide,
spe, et caritate, vel bonis operibus expositione nostra lectorem instruimus.
Mystica vero dicitur expositio, quum ea praefigurari docemus, quae a tempore
gratiae per Christum fuerant consummanda, vel quaecumque historia futura prae-
signari ostenditur.

MORALITAS ι

Confusio illa coeli et terrae prius creata in materia, et nondum in creatam
partium distinctionem redacta, homo est ex superiori et inferiori substantia
constans, id est ex anima et corpore : sed adhuc quasi informis et moribus in·
compositus, nondum carne spiritui sicut oportet subjugata, imo magis spiri-
tui dominante, atque ita naturalem ordinem confundente ac perturbante, do·
nec divina gratia animalem hunc hominem in spiritalem transferat atque formet,
sicut illam quasi brutam atque confusam elementorum congeriem postmodum
ordinavit. Cui videlicet confusioni, quae per fluidum elementum aquae iterum
figuratur, spiritus incumbit, dum de homine adhuc animali spiritalem efficere
divina bonitas disponit : et sic quodammodo illam confusionem more avis in·
cumbentis fovet, ut inde quasi pullum producat, dum veterem adhuc hominem
111 novum reformare parat. Quod quidem efficit primo lucem fidei inspirando,
postmodum spem , deinde caritatem , tandem in operibus caritatis eum consum·
mando, ut non solum sibi, sed etiam aliis vivat, nec tantum in se bonus sit , ve·
rum etiam alios bonos efficiat tam exemplo operum, vel beneficiis collatis , quam
doctrina praedicationis. Creatio itaque lucis illuminatio est fidei, quam Spiritus
sanctus his quibus vult inspirans aedificium animae spiritale ab 1100 inchoat fun—
damento , sine quo, ut ait Apostolus, impossibile est placere Deo. Unde et bene
post creationem illam coeli et terrae lucem factam esse propheta statim comme-
morat. Post fidem autem spes sequitur, quae hominem prius per concupiscen7

