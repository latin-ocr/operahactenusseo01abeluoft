696 PETRI ABAELARDI

quidquid capere non possunt, aestimant deliramentum. Quos quidem ra-
tionis expertes, quia rationibus refellere non valemus, testimoniis saltem
sanctarum Scripturarum, quibus se plurimum niti fatentur, eorum praesum-
ptionem compescamus Agnoscam igitur eam, quam vehementius detestantur,
artem, hoc est dialecticam, quasi sacrae lectioni contrariam, quantum ec-
clesiastici doctores commendent, quantum eam sacrae Scripturae necessariam
judicent. Hanc quippe scientiam tantis praeconiis efferre beatus ausus est
Augustinus, ut comparatione caeterarum artium eam solam facere scire
fateatur, tanquam ipsa sola sit (licenda scientia. Unde libro secundo cle
Ordine ita meminit¹z «Disciplinam disciplinarum, quam dialecticam vocant.
Haec docet docere, haec docet discere. In hac se ipsa ratio demonstrat atque
aperit, quae sit, quid velit : scit sacra sola, scientes facere non solum vult²,
sed etiam potest. » Idem in secundo de Doctrina clerz'stc'cma, quum inter
omnes artes praecipue dialecticam et arithmeticam sacrae lectioni necessa-
rias esse profiteatur, illam quidem ad dissolvendas quaestiones, hanc ad
allegoriarum mysteria discutienda, quae frequenter in naturis numerorum
investigamus, tanto amplius dialecticam extulit, quanto amplius eam ne·
cessariam assignavit, ad omnes videlicet quaestionum dubitationes termi-
nandas. Ait autem sic3 : « Restant ea, quae non ad corporis sensus, sed ad
rationem animi pertinent , ubi disciplina regnat disputationis et numeri.
Sed disputationis disciplina ad omnia genera quaestionum, quae in litteris
sanctis sunt, penetranda et dissolvenda plurimum valet. Tantum ibi ca—
venda est libido rixandi, et puerilis quaedam ostentatio decipiendi adver-
sarium. Sunt enim multa, quae appellantur sophismata, falsae conclusiones
rationum, et plerumque ita veras imitantes, ut non solum tardos, sed in·
geniosos etiam minus diligenter attentos decipiant. Quod genus captiosarum
conclusionum scriptura, quantum existimo , detestatur illo loco ubi dictum
est'·: «Qui sophistice loquitur, odibilis erit. » Plurimum autem dialecticam
atque sophisticam artem ab invicem constat esse discretas, quum illa in ve-
ritate rationum , haec in similitudine consistat earum, ista fallaces argumen-
tationes tradat, illa fallacias earum dissolvat, et ex discretione verarum
argumentationum falsas deprehendi doceat. Utraque tamen scientia tam
dialectica scilicet quam sophistica ad discretionem pertinet argumentorum;
nec aliter quis in argumentis esse discretus poterit, nisi qui falsas ac de-
ceptorias argumentationes a veris et congruis argumentationibus distinguere

¹ Cap. xm, Opp„ t. 1, col. 3¹¹6. - ² Amboesius: Scit sola, scientem facere non solus vult, sed ctiam potest.
-— ⁸ Cap. xxx1, Opp„ t. 1, eol. 38.— ⁴ Eccli„ cap. xxxvu, ν. 23.

