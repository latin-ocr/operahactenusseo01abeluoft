470 PETRI ABAELARDI

sanctificatur atque benedicitur, seu laudatur et glorificatur, quum ejus populus
sancte ac religiose vixerit, et illud vivendo compleverit, quod ipsemet praecipit,
dicens¹ : « Luceat lux vestra coram hominibus, ut videant opera vestra bona,
et glorificent patrem vestrum qui in coelis est. » De qua etiam glorificatione Dei
vel sanctificatione divini nominis per eumdem prophetam consequenter Dominus
adjungit² : «Et sanctificabo nomen meum, quod pollutum est inter gentes,
quod polluistis in medio earum. » Quod etiam qualiter fiat, subsequenter expo-
nit, dicens³ ε «Et faciam ut in praeceptis meis ambuletis, etc. υ Sicut enim quan-
tum in nobis est, inhonoramus Deum, quum ejus praecepta contemnimus; ita
et e contra'rio nostra eum honorat obedientia. Nomen itaque ejus, quod in se
sanctum est, in nobis etiam sanctificatur, quum sic sub nomine ejus vivimus,
ut ipse, cujus filii esse dicimur, ex vita nostra glorificetur. Ut autem ita nomen
ejus sanctificetur in nobis, orandum nobis est ut, expulso a nobis regno diaboli
sive peccati, de quo dicit Apostolus⁴ z t< Non regnet peccatum in vestro mortali
pectore ad obediendum concupiscentiis ejus, » regnum Dei adveniat in nobis.
Et hoc est quod secundo petimus dicentes ε « Adveniat regnum tuum, » hoc est
tuum in nobis ita sit dominium, ut tibi spontaneam in omnibus exhibeamus
obedientiam. Quod ut fiat a nobis : «Fiat voluntas tua in nobis, » quae est tertia
petitio. Tua, inquam, quae errare non potest, vel mala esse. Tunc autem volun-
tatem Dei facimus, quum quod ipse approbat et nobis consulit, implemus. «Fiat, »
inquam, «sicut in coelo, et in terra ε » ut ips'a etiam in coelum convertatur terra.
Hoc est sic a carnalibus et terrena quaerentibus illa impleatur , sicut a spirita·
libus et coelestia desiderantibus.

« Panem nostrum supersubstantialem da nobis hodie. υ Praemissis, ut dictum
est, tribus petitionibus ad honorem Dei pertinentibus, ad quatuor reliquas
stilum convertit, quibus quatuor postulantur virtutes, in quibus fidelis animae
perfectio consistit, prudentia scilicet, justitia, temperantia, fortitudO. Sicut autem
prudentia tam tempore prior est quam natura, ita est ejus petitio prior ponitur,
quum dicitur : «Panem nostrum, etc., » quae est petitio quarta. Sic junge, ut
ab omnibus tua voluntas impleatur. Has nobis virtutes impertire, quae perse-
ctionem confirmant animae. Cibus animae est, et spiritalis ejus panis , intelligentia
divini verbi, de quo perMoysen dicitur⁵ ε « Non in solo pane vivit homo, sed
in omni verbo quod procedit de ore Dei. υ Hunc panem, id est intelligentiam
sacrae scripturae qui non ruminat ‚ et in eo divisionem ungulae non habet ‚
immundum animal lex judicat, quia nulla est mentis munditia, ubi eorum quae

¹ matth„ cap. v, v. 22.- ¹ Ezech.‚ cap. xxxvi ‚ v. 93. mortali corpore ‚ ut obediatis concupiscentiis ejus. ι
-⁸1bid., v. 27.—⁴ α Non ergo regnet peccatum in vesu-0 (Rom., cap. vi ‚ v ¹2.)— ⁹ Matth„ cap. iv, v. 4.

