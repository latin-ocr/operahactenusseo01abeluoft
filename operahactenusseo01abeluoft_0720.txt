706 APPENDIX.

caruisse. Et beati sunt, qui propter regnum coelorum se castraverunt. Poteram for·-
tasse plurima talium exempla ponere, sed quae dicta sunt sufficiant. Ergo, frater, ne
doleas , nec contristeris, nec perturbatione hujus incommodi quatiaris, praesertim
quum hoc tam plures, ut dictum est, utilitatis afferat fructus; et quod hoc modo
factum est, semper et irreparabile permaneat et evulsum. Sit hoc tibi solamen assi-
due' quod redintegrari natura non patitur, levius potest tolerari.

Fer et haec (ut ait ille¹)‚ solatia tecum,

quoniam tempore hujus diminutionis vel thorum violando aliorum, vel in aliquo
fornicationis veneno minime deprehensus es. Membra quieti dederas et s'opori, nul-
lique malum inferre parabas, quum ecce manus impietatis et ferramentum exitiale
sanguinem tuum innoxium gratis fundere non dubitaverunt. Plangit ergo hoc tuum
vulnus et damnum venerabilis episcopi benignitas, qui, quantum licuit, vacare justi-
tiae studuit. Plangit liberalium canonicorum ac nobilium clericorum multitudo. Plan-
gunt cives, civitatis hoc dedecus reputantes, et dolentes suam urbem tui sangninis
effusione violari. Quid singularum feminarum referam planctum, quae sic, hoc au-
dito, lacrymis, more femineo, ora rigarunt, propter te militem suum, quem amise-
rant, ac si singulae virum suum aut amicum sorte belli reperissent exstinctum? Tan-
tus ergo omnium luctus exstitit, ut melius mihi videaris te debere velle periisse quam
servasse quod periit. Felix se nescit amari. Pene tota civitas in tuo dolore contabuit.
Habes arram verae dilectionis in te, quam si prius agnovisses, nullas , meo judicio,
divitias illi comparabiles aestimares. Sed forsitan illo sermone prophetico mihi re-
spondere contendes: α Renuit consolari anima². » Non possum non dolere tam pro-
broso tactus incommodo ε quoniam hoc hominum genus suam solet aetatem adducere.
Nudantur genae post modicum ornamento pilorum, et gloria cutis in facie in rugam
contrahitur, pallor inconveniens confundit vultum, et qui me aliquando noverunt,
ex quo‘faciem meam viderint, statim esse mutilum hac corporis parte sunt cognituri.
Exigam ergo mei vindictam dedecoris, et totum meae pondus injuriae romanis auri-
bus intimare studebo, et tam episcopum quam canonicos, quoniam primum judicium
de illo qui in me malus exstitit, mutare machinati sunt, quantum potero pertur-
babo, ac tum demum intelligent, quam sit contrarium honestati a rigore justitiae de-
viasse. » O miserum valde consilium, et omni destitutum utilitate! Nunquid non au-
disti aliquando de Romanorum avaritia et impuritate? Quis unquam suis potuit opibus
meretricum voraginem satiare? Quis potuit sacculis cupiditatis earum sufficere cru-
menis? Quantum ergo ratione colligo, nec tibi, nec Ecclesiae tuae, hoc etiam cogi-
(are, salubre consilium esse dignoscitur. Et plurimum monasterio tuo, cui addictus

¹ Lucam, Phua-sal„ Vl, v. 802. - ’reatum mxxvi, v. 3.

