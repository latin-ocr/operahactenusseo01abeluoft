536 PETRI ABAELARDI

Pavens quoque¹ ε « Quam terribilis, » inquit, « est locus iste! » Terribilem, hoc
est summa reverentia dignum esse recognoscit :in quo, ut dictum est, tanquam
in'spiritali templo, ac sibi penitus dicato, per⁴ abundantioris gratiae dona Deus
inhabitat. Sed quia multi hanc reverentiam loco deberi recognoscunt , nec
tamen illi hanc exhibent, nec illam apostoli comminationem expavent ¹: « Si
quis violaverit templum Dei, disperdet illum Deus, υ bene prae'missum est, α pa-
vens, » ut quod pavendum esse non dubitat , offendere in eo non praesumat. Et
attende, quod quum praemiserit: « Domus Dei, » statim annexuit, « et porta
coeli. » Hic est talis aditus ,regni coelestis, ex quo sine dilatione de hujus vitae
observatione illuc introeatur, nulla videlicet purgatione interposita.

Surgit mane Jacob, et lapidem, quem supposuerat capiti suo erigit in titulum,
ipsumque oleo desuper infuso , more pontificis votum explet dedicationis ε quasi
in hoc primogenitorum dignitatem quam emerat exercens. Primogenita quippe
tunc fuisse dicuntur vestis seu dignitas sacerdotalis, quam primogeniti fratres
per benedictionem paternam accipiebant, ut soli inter fratres sacerdotali funge-
rentur officio. Et a matre vestibus Esau valde bonis indutus fuisse Jacob memo·
ratur. Et nota, sicut Melchisedech sacramenta Ecclesiae antiquiora videntur quam
synagogae : ita in patriarcha Jacob noster dedicationis ritus videtur praecessisse,
quia tam altare quam ecclesiam ipsam oleo consecramus. Quod nequaquam in
tabernaculo vel templo factum esse legimus. Mane surgit Jacob de loco, in quo
quiescens viderat visionem , et ejus loci sanctitatem. cognoverat, quum anima
quaelibet praedicta, peracto jam suae probationis tempore, ad professionem con-
scendit regulae, experta jam hujus propositi simul ac loci religione : et tunc se
penitus Deo dedicans, ,et proprio voto illi se obligans, spiritalis templi dedica-
tionem in seipsa celebrat. Tunc lapidem, in quo dormierat, erigit in titulum,
hoc est, oculis suis-'affigit in signum , quasi‘nihil aliud ulterius debeat intueri,
quia jam facta professione respicere retro non licet, ne cum uxore Loth pereat.
Primum ei tamen in imo lapis jacebat, quia non tanto debito ei antea cohaerebat.
Erectum lapidem oleo superfuso sibi consecrat, dum toto dilectionis affectu
ipsum comprehendens, tot unguentis delinit eum ‚ quot desideriis amplectitur
ipsum. Quid autem unguenta , nisi quaedam est recreatio dolorum, et fomenta
dolentium? Dolet autem Christus de nobis quum nostra ei conversatio saecularis
displicet, et sic eum exasperando , malis operibus contra nos commovemus.
Placatur autem penitus , et quasi quibusdam unguentis hic ejus dolor mitigatur,
quum a saeculo recedentes totis ei visceribus inhaeremus , et perfectione virtutis
nos jam ei penitus copulamus, juxta illud Apostoli ε «Qui autem adhaeret Deo,

⁴ [ιεηεευ cap. xxvtu, v. Π. - ¹ Corinth. I, cap. 111, v. 17.

