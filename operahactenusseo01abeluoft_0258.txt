244 HELolssAE PROBLEMATA

sinuant primo apparuisse Mariae Magdalenae, quae venit mane, quum adhuc
tenebrae essent, ad monumentum, et vidit, lapidem sublatum a monumento z
et postquam hoc nuntiavit Petro et Joamii, et illi cucurrerunt ad monumentum,
et inde reversi sunt, vidit duos angelos, et deinde Jesum quem putavit hortu-
lanum. Et haec apparitio prima illi soli dicitur facta. Matthaeus ¹ vero refert eam
cum altera Maria venisse ad sepulcrum, et tunc terrae motu facto angelum
descendisse , et lapidem revolvisse, et nuntiasse Dominum resurrexisse , et illis
duabus Jesum occurrisse, cujus pedes tenuerunt. Marcus ² vero refert quod
Maria Magdalene, et Maria Jacohi, et Salome valde mane venerunt ad monu-
mentum orto jam sole , conquirentes ad invicem, quis revolveret eis lapidem
ab ostio monumenti, quem quum respicientes viderunt revolutum , et per an-
gelum eis loquentem, et per sepulcrum vacuum cognovissent Dominum resur-
rexisse , exeuntes de monumento fugerunt tremefactae , nemini quidquam de hoc
praetimore dicentes. Ubi et statim annectitur⁸ τ’ « Surgens autem Jesus mane
prima sabbati, apparuit primo Mariae Magdalenae. Illa vadens nuntiavit his qui
cum eo fuerant, et uon crediderunt. >2 Lucas ⁴ autem refert, quod Maria Magda- ·
lene, et Joanna , et Maria Jacobi‚ et quae cum eis erant, valde diluculo vene-
runt ad monumentum, et invenerunt lapidem revolutum a monumento et in-
gressae non invenerunt corpus Jesu; et edoctae ab angelis de resurrectione
Domini , nuntiaverunt hoc discipulis, et non credebant illis. Positis itaque verbis
evangelistarum, primo quaerimus quomodo, juxta Joannem , Maria Magdalene
veniens ad monumentum mane, quum adhuc essent tenebrae, vidit lapidem sub-
latum, et postea, ut Marcus dicit, ipsa et Maria Jacobi et Salome valde mane
veniunt ad monumentum, orto jam sole, dicentes ad invicem ι « Quis revolvet
nobis lapidem? » Si enim Maria Magdalene jam viderat lapidem revolutum quum
adhuc tenebrae, id est nox esset; quomodo nunc, orto jam sole, ipsa cum caeteris
quaeritur de lapide revolvendo, quae jam antea sublatum viderat? Secundo etiam
quaerendum videtur quomodo in Marco mulieres dicuntur nemini prae timore
resurrectionem Domini nuntiasse , quum caeteri evangelistae asserant e contrario?
Denique ,loannes Mariam Magdalenam , non aliquam cum ea , refert, antequam
Jesum videret, nuntiasse Petro et Joanni eum de monumento sublatum, et eos
statim illuc concurrisse. Lucas vero refert eamdem Mariam et alias cum ea plures
feminas, postquam didicerunt Dominum resurrexisse , hoc discipulis nuntiasse ‚
et tunc Petrum ad monumentum cucurrisse.

¹ Cap. xxvm, v. 1 et sq. -— ² Cap.xv1, v. 2. - ’ ibid„ v. 9. —- ⁴ Cap. xxiv.

