DE SANCTO JOANNE BAPTlSTA SERMO. 569

ratum in superfluis. Onager ergo iste, quia necessaria ventri alimenta non sub-
trahit, sed superflua tollit, clamorem exactoris , ut dictum est, non audit, quia
ei non obtemperat in superfluis. De quo adhuc subditur : « Circumspicit montes
pascuae' suae, et virentia quaeque perquirit. »Montes pascuae volumina sunt subli-
mioris doctrinae , id est sacrae scripturae. Quo ergo iste spiritalis onager amplius
cibis corporalibus abstinet, tanto consolatione melioris cibi, id est pabulo divini
verbi magis indiget3 et quo illam minus curat, hac refectione animam magis sa-
tiat. Bene autem circumspicere dicitur montes pascuae suae , hoc est diligenter
inquirere ac providere, in quibus montibus, id est sacris voluminibus aptiorem
sibi refectionem ex intelligentia ipsorum possit reperire. Non enim omnibus
omnium librorum lectio competit, nec omnes ab omnibus intelligi possunt, nec
in omnibus ferculis omnes pariter oblectantur. Et quoniam in divinis libris
quaedam reprehenduntur , quaedam commendantur, nec solum vita bonorum
quam sequamur, verumetiam malorum quam fugiamus describitur3 montes isti
non solum viridem ‚ sed etiam siccam continent herbam. Quae enim ad secula-
rem pertinent vitam foeno comparanda sunt, quod abscisum de terra suae. viri·
ditatis vigorem amisit. Et vita reproborum a terra viventium aliena, his caducis
inhians rebus, quae in defectu consistunt, foeno comparatur; sicut e contrario vita
electorum, quae quotidianum habens profectum, ad immarcessibilem patriae coe-
lestis quasi semper virentis tendit amoenitatem, virentium pratorum speciem
gerit. His igitur onager noster in illis montibus reficiendus. Non sicca pabula,
sed virentia quaerit‚ quia hoec assequi nititur, per quae ad aeternam pertingitur
vitam, et his tantum animam suam bic reficere curat, quibus ad supernam illam
refectionem perveniat.

Haec quidem de onagro in generali, ut ita dicam, persona monachorum
expositio nostra prosecuta est. Quem nunc de genere ad speciem transferentes,
in summo illo monachorum principe , cujus hodie solemnitas agitur, juvat haec
omnia diligentius considerare , ubi ea perfectius possimus invenire3 qui sine
professione regulae vivens, omnem regulae transcendit perfectionem. Hic quippe,
ut dictum est, in spiritu et virtute veniens Eliae, hujus propositi vitam, quam
ille inchoavit, ipse consummavit. Ab his duobus tanquam ducibus nostri propo-
siti, seu principibus hujus philosophiae christianae tam in veteri quam in novo
populo studia sunt exorta. Hieronymus ad Paulinum in epist. 11¹ : « Habet
unumquodque propositum principes suos, et ut ad nostra veniamus, episcopi et
presbyteri habeant ad exemplum apostolos et apostolicos viros, quoium honorem
possidentes, habere nitantur et meritum. Nos autem habea-mus propositi nostri

⁴ Epist. nix, Opp. t. tv, part. ll , col. 565.
1 '72

