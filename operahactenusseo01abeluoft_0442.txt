428 PETRI ABAEL ARDI

semper mente ad eum , ut diximus ,·et ipsum sic pro nobis coronatum memo-
riter intuentes, sequamur ipsum, crucem ejus tollentes. Quod si jam in eo tem-
pore non sumus ut pro eo mori cogamur, quotiens tamen nos pro ipso affligi·
mur, crucem ejus tollimus. Crux quippe a cruciando dicta est. Crucem eJus
tollimus, quum quaslibet adversitates pro eo sustinemus, vel abstinentiae virtute
carnem nostram macerando, dominio spiritus eam subjicimus. Quod his prae-
cipue diebus nobis est providendum , quibus spiritaliter nos praeparari convenit,
ad ipsum Dominum in sacrificio propriae carnis et sanguinis suscipiendum. Certe,
si quis potentum vel amicorum hospitio suscipiendus a nobis expectaretur, cum
omni diligentia domum nostram praepararemus, ne quid immundum vel inde-
cens oculos intrantis offenderet. Quanta igitur cura, quanto studio providendum
est, ne ipsum creator ac redemptor a nobis, ut diximus, suscipiendus , immun-
dum reperiat habitaculum3 quum propriam injuriam tanto gravius vindicet,
quanto amplius potest ac debet? Et quoniam ejus quoque est gratiae in nobis sihi

mansionem parare, ipse sibi hanc praeparet, qui hoc nobis sacrificium ad salu-
tem instituit, non ad judicium. Amen.

DE REBUS GESTIS IN DIEBUS PASSIONIS.

SERMO XI .

Quo magis nostrae redemptionis tempus, et dominicae resurrectionis appro-
pinquat solemnitas, crebrius aedificandi sacris exhortationibus sumus; ut tantis
beneficiis digni reperiamur, et redemptionis participes simus , et resurrectionis
consortes. Et quoniam plerumque ipsa rerum gestarum historia devotionem sim-
plicium excitat magis quam mystica3 juvat secundum litteram omni dulcedine
refertam , omni pietate plenam , ea quae Dominus his diebus gessit referendo con-
texere, et ad exhortationem nostram in mentem reducere. Refert itaque Joannes ¹,
quod resuscitato Lazaro multi Judaeorum , qui hoc viderant, crediderunt in Je-
sum. «Quidam autem ex ipsis abierunt ad pharisaeos, et dixerunt eis quae fecit
Jesus. Collegerunt ergo pontifices et pharisaei concilium, et dicebant : « Quid
facimus, etc. » Ab illo ergo die cogitaverunt ut interficerent eum. Interflcerent ‚
inquam , mortuos suscitantem, et pro vita reddita mortem inferrent! Ο caeci

¹ Joan„ cap. xi, v. 45 et sq.

