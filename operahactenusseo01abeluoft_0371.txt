IN ANNUTIATlONE VIRGINIS SERMO. 357

ram, sed ad placitum hominum spectat impositio nominum. Unde recte quum
de homine assumpto a Verbo loqueretur, ³&cujus natura non est aeterna, nec per
naturam, sed per gratiam et unionem Verbi habet esse filius Dei, dictum est « vo-
cabitur, » potius quam erit. Quod si etiam personam totam in duabus naturis
consistentem dicamus ex Virgine nasci secundum coerS‚ quod inde traductum
est, et totam illam personam, non solum humanitatem, filium Dei vocari, non
incongrue dicitur. Nam et surculus trunco alterius naturae insertus toti arbori
propriae naturae confert vocabulum : ut si aesculus coctano inseritur, aesculus, non
coctanus tota arbor dicetur, a digniori scilicet parte quae fructum affert ita nomi-
nanda, sicut et ex fructu suo cognoscenda. Quaedam autem insertio divinitatis in
humanitate facta est hodie, et tanquam una arbor facta est ex duabus naturis in
unam sibi personam convenientibus. Scriptum quippe est de sapientia, quae Dei
Verbum intelligitur, quia « lignum vitae est his qui apprehendunt eam¹. » Quid
autem humanitas, nisi arbor maledicta, et tanquam lignum mortis antea erat?
Quasi ergo lignum vitae ligno mortis insertum intelligite, quum in Virgine velut
in bona terra haec insertio sit facta. Cujus quidem insertionis ipse spiritus in eam
superveniens operator fuit, tanquam illam praevidens diem, quae ad inserendum
commodior videtur3 sicut communis hominum opinio tenet, qui inserendi peri-
tiam habent, et longa hoc experientia didicerunt. Unde et confidenter asserunt,
vix aut nunquam aliquam insertionem quae hac die fiat, inutilem esse.

« Et ecce Elizabeth. » Ne de possibilitate partus Virginis quidquam subori-
retur dubitationis‚ quasi hoc esset impossihile quod solitus cursus non haberet
naturae z in memoriam reducitur Elizabeth conceptus, quae quum tam senio quam
sterilitate esset infoecunda, obtinuit ex gratia quod habere non poterat ex na-
tura. Unde bene ab angelo tam senectus ejus quam sterilitasmemoratur ε « Quia
non erit impossibile apud Deum omne verbum. » Verbum Dei hoc loco ipsa est
divina locutio, quae a beato describitur Augustino, divina dispositio non hahens
sonum strepentem et transeuntem, sed vim in perpetuo manentem. Nullum igi-
tur verbum Dei impossibile est ipsi, quum quidquid ipse disponit ut faciat, nullo
impediri casu queat. « Dixit autem Maria ε « Ecce ancilla Domini.» Quid est quod
ais? domina3 quid est quod respondes, regina non solum hominum, sed
et angelorum ex hoc futura? Non dicis ε Ecce mater Domini, vel etiam dilecta
Dei, vel etiam ab ipso electa, quum sis singulariter praeelecta. Quanto te ad su-
blimiora promissio intollit angelica ‚ tanto summa humilitatis virtus te dejicit ad
inferiora. Ubi obsecro, illud est honorabile nomen quod unigenitus tuus fideli-
bus suis imponit , quum ait' : « Jam non dicam vos servos, sed amicos? » llle

¹ Pron„ cap. m, v. 18. - ' Joan., cap. xv, v. 15.

