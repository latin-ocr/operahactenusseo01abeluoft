396 PETRI ABAELARDI

voluntate a malo cessat, magisque animi quam corporis esse malitia est dicenda;
sicut virtutes vel vitia ad animum tantum, non ad corpus pertinent. Ut ergo ve·
ros innocentes Christus efficeret , necessitatem in voluntatem, et timorem con-
vertit in amorem. Quem videlicet amorem per hoc plurimum ampliavit, atque
ad perfectum duxit, quod onus legis voluit suscipere, a quo nos venerat libe-
rare ε tanquam per hoc nobis propitius magis factus quam sibi. Unde nunc recte
dicitur, sub lege factus, qui legi non erat obnoxius, ut a servitute legis redi·
meret, quos in Dei filios adoptaret. Ipse quippe unigenitus Dei solus ejus est
filius naturalis atque consubstantialis, cujus summa bonitas , quum fratres ha-
bere non posset proprios, quaesivit adoptivos; nec solus haereditatem patris ha-
bere voluit, qui cohaeredes sibi fecit. Quomodo autem hanc adoptionem filiorum-
Deus compleret, post missionem filii adnectit Apostolus missionem Spiritus
sancti : ut nihil pater consubstantiale habuerit quod nobis per gratiam non im·
pertierit , tam videlicet proprium filium quam Spiritum sanctum ad nos dirigens.
Et de Filio quidem ipse Apostolus ad Romanos dixerat¹ : « Si Deus pro nobis,
quis contra nos? Qui etiam filio suo proprio non pepercit, sed pro nobis omni·-
bus tradidit illum, quomodo non etiam cum illo omnia nobis donavit? » Tan·
quam si diceret : Qui post tantum donum noluit dare donum. Nunc vero quum
dicitur non solum Filius, sed et. Spiritus ad nos missus, maxima circa nos divinae
bonitatis sollicitudo monstratur, qui nihil proprium habuit per naturam, quod
· non communicaret nobis per gratiam. Misit primo filium suum, hoc est coaeternam
‚sibi sapientiam, cujus doctrina nos instrueret , ubi salutis summa consisteret. De
quo et alibi scriptum est² ε « Erat lux vera, quae illuminat, etc. » Misit et Spiritum
sanctum, hoc est sui castum nobis infudit amorem, quo sincere eum dilige-
remus propter ipsum, nec tam in eo commoda nostra quam ejus gloriam, et
honorem quaerentes.

Hunc Spiritum et ipse Filius tanquam suum dedit. Unde et discipulis insuf-
flans ait³ ε α Accipite Spiritum sanctum. » Hunc et ipse qui misit, ait* t « Quum
assumptus fuero, mittam eum ad vos. >2 Hic amor quum nos voluntarie operari
facit quod Filius docuit, nos adoptat in filios, quos timore poenae non constringit
ut servos. Unde nunc dicitur : « Quoniam nunc estis , -» hoc est ad effi-
ciendum id quod jam estis, missus est Spiritus, hoc est, caritas Dei diffusa
est in cordibus nostris. « Spiritum, » inquit, «filii sui, » ut sicut ille natu-
ralis filius per dilectionem patris obtemperat, factus obediens usque ad mortem ,
sic et nos adoptivi pro nostro faciamus modulo. « Clamantem Abba, » hoc est,

recognoscere firmiter nos facientem, quod eum magis pro patre quam pro Do·

¹ Rom„ cap. vm. v. 31. —- ⁸ Joan., cap. ι, ν. 9. - ⁸ Joan., cap. xx , v. 22. —- ⁴ Joan., cap. vu , v. 16.

