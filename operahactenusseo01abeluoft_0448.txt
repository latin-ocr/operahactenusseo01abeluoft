434 PETRI ABAELARDI

vespera esset, in Bethaniam cum duodecimis redisse. Quod igitur alii evangelistae,
Matthaeus scilicet ac Lucas ¹, hoc praetermisso ejectionem illam com-memorent, suc-
cincte per anticipationem dixisse videntur, et ad ea quae praemiserant congrue con-
nexuisse. Matthaeus quippe quum praemisisset Dominum dixisse discipulis': α Ite
in castellum quod contra vos est, etc., >) et Lucas retulisset Dominum ruinam
civitatis deflevisse, consequenter exprimere curaverunt, quorum culpa praecipue
illa contrarietas vel ista ruina contingerent, hoc est sacerdotum vel caeterorum
templi ministrorum. Unde in ipso templo hanc in eos ultionem decrevit exercere,
tanquam per hoc patenter insinuans eorum malitiam, et circa Deum negligen-
tiam, horum quae diximus causam existere.

Primo itaque cum magno comitatu turbarum laudes acclamantium templum
ingressus, et omnibus circumspectis hinc egressus, Bethaniam rediit, et in crasti-
num, ut diximus, hanc potestatem exercere distulit. ln quo quidem nos morali-
ter instruit, et potentiae suae magnitudinem ostendit. Prius enim mala quae corri-
gamus diligenter inquirere ‚ et praenoscere debemus, quam ea vindicemus, et per
patientiam ad horam sustinere, ne praecipitanter sententiam inferamus vindictae.
Unde bene Dominus prius conspicere voluit mala domus suae, quam in ea severita—
tem exercere justitiae. Sicut enim et de ipso Genesis refert² quod quum super-
biam aedificantium turrem ex confusione linguarum vellet reprimere , et sic eos
per regiones dispergere, prius Dominus descendit ut videret illam superborum
stultitiam, quam in eam daret sententiam. Sic et peccata Sodomae et Gomorrhae
puniturus¹⁹ : « Descendam, » inquit, « et videbo utrum clamorem qui venit ad me
opere compleverint, an non est ita, ut sciam. υ Sic et hoc loco prius in templo cir-
cumspectis male agentibUS, ostendit se cognovisse quid deberet vindicare. Exhibuit
patientiam differendo vindictam. Noluit vindictam exercere, quasi praedictarum
turbarum confisus ope, quo major ejus potestas appareret, quum hoc sine turbis
perageret. Solos quippe pueros tunc adesse, et clamantes' 1n templo⁵ ε « Hosanna
filio David! » Matthaeus commemorat, ut in laudibus horum recumpensaretur
quod commiserat in Elisaeo puerorum irrisio. Vespera facta, ut dictum est, de
templo Dominus egressus, in Bethaniam cum apostolis rediit, tanquam de domo
inobedientiae ad domum conferens obedientiae. Nemo enim Deum habitatorem me-
retur habere, nisi qui praeceptis ejus praesto est obedire. De civitate ad modicam
procedit villam, quia, ut ipsemet ait, multi vocati sunt, pauci vero electi. Jerusalem
et templum tanquam propriam civitatem et domum relinquenS, quum ihi non
haberet ubi caput reclinaret, illud quod de seipso scriptum est adimplet : « ln

¹ Matth„ cap. xxi ‚ v. 12. - Luc., cap. xm, v. 45. — ³ Genes., cap. xi, v. 5. — ⁴ Genes„ cap. xv111 , v. 2¹. —-
² Matth„ cap. xxi, v. 2. - Luc., cap. xix, v. 30. - ¹⁵ Matth., cap. xxi , v· bl.

