564 PETRI ABAELARDI

tinetur, quum dicitur¹ : « Igitur qui dispersi erant pertransibant evangelizantes
verbum Dei, Philippus autem descendens in civitatem Samariae praedicabat illis
Christum. Intendebant autem turbae his quae a Philippo dicebantur unanimiter
audientes et videntes signa quae faciebat. Multi enim illorum qui habebant spi-
ritus immundos clamantes voce magna exiebant, multi paralytici et claudi curati
sunt. Factum est ergo gaudium magnum in illa civitate. » Quod etiam gaudium
quantum apostolis suerit non tacetur quum dicitur: «Quum audissent autem apo-
stoli qui erant Jerosolymis quia recepisset Samaria verbum Dei, miserunt ad
illos Petrum et Johannem, etc. » Hunc autem Philippum eum esse constat, qui
etiam inter ipsos septem diaconos vestro famulatui deputatos evangelista supe-
rius secundum post Stephanum computavit, dicens ²: « Et elegerunt Stephanum,
virum plenum fide et Spiritu sancto, et Philippum, etc. Ex quo etiam liquet per
hunc quoque diaconem vestrum quasi de domo vestra primam agentes praedi-
cationem Christi dilatam fuisse et primitias gentium in horreas Christi perve-
nisse. Cujus etiam filiabus quantam gratiam praerogativa virginitas contulerit
longe inferius Evangelista non reticet dicens³ : « Altera autem die profecti venimus
Caesaream et intrantes domum Philippi evangelistae, qui erat unus de septem,
mansimus apud eum. Huic autem erant filiae quatuor virgines prophetantes. υ

Ut ergo nunc ad superiora redeamus, libet etiam nunc intueri quantam curam
sepeliendi sanctissimum martyris sui corpus habuerit Dominus,quum de caeteris
ad ipsum ingemiscens Psalmista conqueratur dicens : ¹· « Posuerunt morticina
servorum tuorum escas volatilibus coeli, carnes sanctorum bestiis terrae. Effu-
derunt sanguinem sanctorum in circuitu Jerusalem et non erat. qui sepeliret. »
In illa quippe tanta persecutione et dispersione fidelium quae tunc Jerosolymis
facta est, non defuerunt fideles qui cum planctu magno in tanta sui anxietate
martyrem, sepelierunt sicut scriptum est ⁵ ε « Sepelierunt Stephanum viri timorati
et fecerunt planctum magnum super eum. » Hic est ille ploratus et ululatus
multus Rachelis vestrae, hae sunt illae compatientis Ecclesiae piae lacrymae, quae per
Jeremiam praefigurata sunt dicentem⁸ ε « Vox in excelso audita est lamentationis
et luctus, Rachelis ,plorantis filios suos, etc. » Et vos ergo, sorores in Christo
carissimae, talem ac tantum in vestro famulatu defunctum pia lamentatione plan·
gite3 pia compassionis devotione venerandas exequias celebrate, et quasi hunc
praecipue vestrum ad sepulcrum prosequentes ejus sepulturae lacrymis unguenta
perficite, et fideli ejus circa vos obsequio quasi aromata praeparate.

Legimus in illis sceleratis turbis quae ad crucifigendum ducebant Dominum,

⁴ Act. Apost„ cap. vm , v. 4 et sq. -¹1bid.‚ cap. νι , v. 5. -—³1bid., cap. xxi ‚ ν. 8 et sq. —- ⁴ Psalm. Lxxvm ‚ v. 2
οι 3. -— ‘⁵ Act..›11›ose., cap. vn· . v. 2. -- ⁶ Jerem., cap. xxxi, v. 15.

