APPENDIX. 713

eruditione tua delector, et praedicata mihi a multis religione tua longe magis allicior.
Utinam te Cluniacus nostra habuisset! Utinam te jucundus Marciniaci carcereum caeteris
Christi ancillis libertatem inde coelestem exspectantibus inclusisset! Praetulissem opes

religionis ac scientiae maximis quorumlihet regum thesauris, et illarum sororum illud
praeclarum collegium cohabitatione tua clarius rutilare gauderem. Retulisses etipsa ab
ipsis non modicum quaestum, et summam mundi nobilitatem ac superbiam pedibus sub-
stratam mirareris. Cerneres omnigenos saeculi luxus miranda parcitate mutatos, et sor-
dida quondam vasa diaboli in mundissima Spiritus sancti templa conversa. Videres puel-
las Dei, Satanae vel mundo velut furto subtractas, super innocentiae fundamentum altos
virtutum erigere parietes : et usque ad ipsa coeli fastigia felicis fabricae cacumen produ-
cere. Laetareris angelica virginitate florentes castissimis viduis junctas, et universas
pariter beatae illius et magnae resurrectionis gloriam sustinentes, infra arcta septa do-
morum etiam corporaliter heatae spei velut sepulcro jam conditas. Quae licet omnia,
et fortassis majora , cum tibi datis a Deo collegis habeas, licet forte nihil ad sacra-
rum rerum studium pertinens tibi addi possit : augeretur tamen augmento gratiarum
tuarum non parvis, ut arbitror, commodis respublica nostra. Sed quamvis a dispen-
satrice omnium rerum providentia Dei hoc nobis de te negatum sit, concessum tamen ,
est de illo tuo, de illo, inquam, saepe ac semper cum honore nominando servo ac
vere Christi philosopho magistro Petro : quem in ultimis vitae suae annis eadem divina
dispositio Cluniacum transmisit z et eam in ipso et de ipso super omne aurum et to-
pazion munere cariore ditavit. Cujus sanctae, humili ac devotae inter nos conversa-
tioni , quod quantumve Cluniacus testimonium ferat, brevis sermo non explicat. Nisi
enim fallor, non recolo vidisse me illi in humilitatis habitu et‚gestu similem : in tan·
tum ut nec Germanus abjectior, nec ipse Martinus bene discernenti pauperior appa-
reret. Quumque in magno illo fratrum nostrorum grege, me compellente, gradum
superiorem teneret, ultimus omnium vestitu incultissimo videbatur. Mirabar saepe, et
in processionibus eo me cum reliquis pro more praecedente, pene stupebam, tanti
tamque famosi nominis hominem sic seipsum contemnere, sic se abjicere posse. Et
vquia sunt quidam religionis professores , qui ipsum quem gerunt habitum religiosum
nimis esse cupiunt sumptuosum, erat ille prorsus parcus in istis, et cujuscumque ge·
neris simplici veste contentus, nil ultra quaerebat. Hoc et in cibo, hoc et in potu, hoc
et in omni cura corporis sui servabat : et non dico superflua, sed et cuncta nisi valde
necessaria, tam in se quam in omnibus verbo pariter et vita damnabat. Lectio erat
ei continua, oratio frequens, silentium juge, nisi aut fratrum familiaris collatio, aut
ad ipsos in conventu de divinis publicus sermo eum loqui urgebant. Sacramenta coe·
lestia, immortalis Agni sacrificium Deo offerendo, prout poterat, frequentabat, imo
postquam litteris et labore meo apostolicae gratiae redditus est, pene continuabat. Et
quid multa? mens ejus, lingua ejus, opus ejus, semper divina, semper philosophica,
1 90

