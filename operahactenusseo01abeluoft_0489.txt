ΙΝ DIE ASCENSIONIS SERMO. 475

etiam qui sequebantur, laudes ibi praecinebant. Sic et hodie tam praeceden-
tium angelorum chori, quam captivi liberatorem suum sequentes, summa et
ineffabili jubilatione victori laudes acclamabant, sicut scriptum est¹ ε « Ascendit
Deus in jubilatione, et Dominus in voce tubae, n id est curn signo victoriae.
Denique illo. ibi ingrediente civitatem, cum tanta turbae circumstantis exulta-
tione, alii admirantes quaerebant²z « Qui est hic?.» Et alii quaerentibus respon—
debant³: « Hic est Jesus propheta a Nazareth Galilaeae. ›) Sic et in hodierno
triumpho, aliis angelis, ut diximus, interrogantibus : « Quis est iste rex gloriae? »
Α alii respondebant ε «Dominus fortis, etc. » T urbis comitantibus usque ad tem-
plum, id est propriae domus palatium, Dominus perductus est. Et sicut legimus
in Daniele⁴‚ in illo angelorum comitatu quasi oblatus paternae majestati, usque
ad Antiquum Dierum filius hominis eductus ab angelis pervenit. Et ibi quidem
pigro jumento insidere, hic levi nubi describitur praesidere. Tunc quippe adhuc
corruptibile corpuS‚ quod aggravat animam ‚ id est mortale gestabat. Jam vero
omni mortalitatis pondere deposito ‚ nubi praesid'ere voluit, et sic ascendere; ut
quantae levitatis haec gravia, quae nune gestamus, corpora futura sint, in se
nobis primum exhiberet. Sicut enim nascendo ex nobis , et patiendo pro nobis
summum nobis honorem vel caritatem exhibuit3 ita postmodum resurgendo,
vel discipulis apparendo, et nunc denique ascendendo futuram corporum glo-
riam demonstravit3 ut tanto libentius corporalium passionum agones sustineant
membra, quantum in ipso ‚capite habent experimentum de sutura corporum
gloria. In resurrectione quippe corporum immortalitatem nobis exhibuit. Januis
vero clausis ad discipulos intrans appariturus illis, subtilitatem eorum qua
quaelibet solida penetrare possint ostendit. Nunc vero super altitudinem coelo-
rum ascendens, quantam sit habitura levitatem demonstrat, ut videlicet ubi-
cunque voluerit animus, illuc statim sine difficultate transferatur corpus. Ut
igitur Apostolus ait⁶‚ ipsum nunc mente sursum quaeramuS, ubi est in dextera
Dei sedens, ut postmodum etiam corpore ad ipsum, nunc mente mereamur
pervenire, non tam ascensuri quam ab ipso trahendi, cui honor est et gloria
per infinita seculorum secula. Amen.

¹ Psalm. xtvu, v. 6. — 'Matth., cap. xxi, v. 10. —- ³ lbid., v.v 11.— ⁴Dan., cap. vu, v. 13. -“ Coloss„
cap. 111, v. 1.

