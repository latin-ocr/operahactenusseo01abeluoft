EPISTOLAE. 205

Nemo vero studiosus est in custodiendo ‚ nisi qui pavidus fuerit in suscipiendo.
Et nemo sic perseverat in coepto , sicut qui tardus est et providus ad incipien-
dum. In quo quidem tanto feminarum sit providentia, quanto earum infirmitas
magna minus tolerat onera , et quiete plurimum est fovenda.

Speculum animae Scripturam sacram constat esse, in quam quilibet legendo
vivens, intelligendo proficiens, morum suorum pulchritudinem cognoscit, vel
deformitatem deprehendit: ut illam videlicet augere, hanc studeat removere.
Hoc nobis speculum beatus commemorans Gregorius in 11 Mdralium ¹ ait ε
« Scriptura sacra mentis oculis quasi quoddam speculum opponitur, ut interna
nostra facies in ipsa videatur. lbi etenim foeda cognoscimus, ihi pulchra nostra
conspicimus. lbi sentimus quantum proficimus, ibiaprofectu quam longe dista·
mus.» Qui autem Scripturam conspicit quam non intelligit, quasi caecus ante oculos
[speculum Ρ] tenet, in quo qualis sit cognoscere non valet, nec doctrinam quaerit in
Scriptura, ad quam ipsa est tantummodo facta, et tanquam asinus applicatur ad ly-
ram, sic otiosus sedet ad Scripturam, et quasi panem appositum habet, quo jejunus
non reficitur, dum verbum Dei nec se per intelligentiam penetrante, nec alio ei
docendo frangente, inutiliter cibum habet qui ei nullatenus prodest. Unde et Apo-
stolus generaliter ad Scripturarum studium nos adhortans² ε « Quaecunque,» inquit,
« scripta sunt, ad nostram doctrinam scripta sunt3 ut per patientiam et consola-
tionem Scripturarum spem habeamus. » Et alibi⁸ : t( Implemini Spiritu sancto,
loquentes vobismetipsis in psalmis, et hymnis , et canticis spiritualibus. » Sibi
quippe vel secum loquitur, qui quod profert intelligit, vel de intelligentia ver-
borum suorum fructum facit. Idem ad Tc'motlzeum‘ : «Dum venio, » inquit, «at-
tende lecfioni, exhortationi, doctrinae.» Et iterum⁸: «Tu vero permane in iis quae
didicisti, et credita sunt tibi; sciens a quo didiceris, et quia ab infantia sacras
litteras nosti, quae te possunt instruere ad salutem, per fidem quae estin Christo
Jesu. Omnis Scriptura divinitus inspirata, utilis est ad docendum, ad arguendum,
ad corripiendum , ad erudiendum in justitia, ut perfectus est homo Dei ad omne
opus bonum instructus. »ι Qui etiam ad intelligentiam Scripturae Corinthios ad·-
monens ⁸, ut quae videlicet alii de Scriptura loquuntur exponere valeant: « Secta-
mini, » inquit, « charitatem, aemulamini spiritualia : magis autem spiritus '¹ ut pro-
phetetis⁸. Qui enim loquitur lingua , non hominibus loquitur ‚ sed Deo. Qui autem
prophetat, Ecclesiam aedificat. Et ideo qui loquitur lingua, oret ut interpretetur.
Orabo spiritu, orabo et mente. Psallam spiritu, psallam et mente. Caeterum si
benedixeris spiritu, quis implebit locum idiotae⁹? Quomodo dicet amen super

¹ Lib. n, cap. ι , Ορρ. t. 1, col. 37.-¹ Rom„ cap. xv. , ⁰ Corinth. 1, cap. xiv, v. 1 et sq. — 'Spiritus deest in Vul-
v. 4. - ³ Ephes„ cap. v, v. 18 et 19. -· ⁴ Timom- Ι, gan—'Aliter proficiatis. -” Vulgat. : Coeternm si benedixe-
cap. iv, v. 13. .. “ Timoth. ΙΙ, cap. m, v. 14 et sq. — ris spiritu .· qui supplet locum idiotae, quomodo dicet ‚ ete.

