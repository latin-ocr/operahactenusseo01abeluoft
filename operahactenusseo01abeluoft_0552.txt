538 PETRI ABAELARDI

egressa circuivit civitatem, quaerens ibi sponsum per vicos et plateas, quem in
lectulo reperire non potuit z dum mente foras exiens bonam vitam fidelium in—
tuetur, qui in hoc saeculo tanquam in civitate, quae multos capit, conversantur,
et quas imitetur exempla virtutum inde assumit, in quibus per gratiam Domini
habitare non desperat. Et quoniam in omni gradu fidelium alii perfectiores sunt
aliis, quosdam ibi in plateis, quosdam in vicis reperit, quia quorumdam vita
quo altior est in meritis in paucioribus consistit , qui quasi in vicis morantur,
qui strictiores sunt quam plateae, quales Job et Susannam legimus, et plerosque
alios, qui de magna virtutum perfectione tam viris quam feminis in exemplo
sunt positi. Quorum tanto laudabilior vita extitit, quanto in saeculari conversa-
tione religiosior fuit, et quasi purissimum aurum in fornace non arsit.

Et quoniam de virtutibus Job , quas diligenter commemorat Scriptura, super-
vacuum me nunc vobis scribere arbitror, ad Susannam conjugatam, quae ve-
stri¹ ..... minoris propositi ‘et majoris virtutis fuit, stilum convert03 ut in ejus
comparatione , si quae sacri vpropositi feminae minus quam noverint habeant, de
suo defectu erubescant. Prima vero laus ejus describitur, quum eam pulchram
nimis, et timentem Dominum Scriptura commemorat'ffl A pulchritudine cor-
poris ad decorem mentis ascendit, juxta illud Gregorii : « A minimis quisque in-
choat, ut ad majora perveniat. » Pulchra corpore, sed pulchrior mente, tanto lau-
dabilius haec duo simul, quanto difficilius custodiebat. In altero habebat pugnandi
materiam, ex altero coepit victoriae coronam. Ex illo in concupiscentiam ejus
exarserunt sacerdotes, ut hoc per constantiam virtutis probaretur, quum morti
addicta vitae periculum elegit , ne contagium incurreret, corporis, atque ipsum
corpus quod appetebatur ad culpam, hostiam offerret immaculatam. Proh do-
lor! proh pudor! Tot videmus in sacro proposito constitutas adeo deformes, ut,
sicut scriptum est larva non indigeant, quas divinae reverentiae, ac voti sui pror—
sus oblitas ita libidinis furor exagitat, ut quum ad turpitudinem peragendam
gratis aliquos habere nequeant, emere incestuosos cogantur, et quae de forma
confidunt , venales sese prostituunt; aut si de mercede diffidunt, ipsas luxuriae
sordes quas excipiunt pro mercede sibi constituunt. Adulteras tam leges saeculi
quam divinae morte puniendas censuerunt. Quanta autem vindicta in sponsas
Christi corruptas exercenda sit, datur intelligi, quibus vix locum etiam poeni-
tentiae canones reliquerunt. Sunt et nonnullae inter eas vetulae meretrices, quae
quum jam se omnino contemni praesenserint aliena corpora vendendo, quum
propria non possunt, detestanda exercent lenocinia. De qualibus quodam loco
me scripsisse recolo : Vetus meretrix se propagat in adolescentulis.

⁴ Locus corruptus. — ⁸ Dan„ cap. xm, ν. 2.

