520 PETRI ABAELARDI

Cujus nos intercessio ita in sancto confirmet proposito , ut ad illud supernum¹,
quo ipse invitatus est, convivium perveniatis ε ut illic mentem felicius quam hic

carnem reficiatis, sponso vestro coelesti perenniter conjunctae, cujus praesentis ²
visio ipsa est summa beatitudo·

IN AssUMPTmNE BEATAE MARIAE. ’

SERMO XXVI .

Sicut ex dictis ecclesiasticorum doctorum collegimus, Domino ascendente in
coelos quidam angelorum dubitantes, vel potius admirantes, de tanta glorificati
hominis magnificentia, caeteros assistentes non semel interrogabant³z κ Quis est
iste rex gloriae Ρ » Sic et in hodierna dominicae matris assumptione de tanta
infirmi sexus exaltatione non incongrue per angelicam admirationem dictum
esse credimus ⁶ : « Quae est ista quae ascendit sicut aurora consurgens, pulchra
ut luna, electa ut sol, terribilis ut castrorum acies ordinata? n Aurora quippe
consurgens primam claritatem diei affert. Surgere autem electorum est, hoc est
ad culmen virtutum, et ad comprehendendum Deum sese attollere : sicut e con-
trario reproborum cadere, atque in profundum vitiorum se immergere. Unde
ad torpentes somno negligentiae, et in sua jacentes ignavia, vox illa est exhor·
tationis¹⁵2 «Surge qui dormis, et exsurge a mortuis, et illuminabit te Christus. »
Surgunt quidam et per poenitentiam a morte animae quasi suscitati resurgunt,
sed ad tanta virtutum merita non excreverunt, ut in exemplum perfectionis
assumi queant, nec quasi aurora claritatem doctrinae, his qui ad perfectionem
vitae se student attollere, valent exhibere. Beata vero Dei genitrix quanto in vir-
tutibus excrevit perfectius, tanto perfectionis suae claritatem, more surgentis
aurorae, amplius dilatavit, et candoris virginei proposito prima resurgens, hujus
perfectionis viam, qua solae virgines agnum sequuntur quocunque ierit, proprio
declaravit exemplo : sicut et aurora, ut dictum est, prima diei claritatem affert.
Etsi enim nonnulli virgines eam praecessisse credantur, sicut de Elia, vel Je-
remia, vel Daniele, vel quibusdam aliis aestimant3 non hanc eos virtutem tam
ex devotione sacri propositi quam ex necessitate quadam, atque oppressione
persecutionis credimus habuisse : praesertim quum eo tempore maledictioni sub-

¹ Fraternum MS. Eius. — ¹ MS. Eius. - Praesemiae Ed. Amb. — ¹ Psalm. xxm, v. 8. ·- ⁴ Cant„ cap. vi, v. 9. —
¹ Ephes., cap. v, v. 14

