IN OCTAVA ASCENSIONIS SERMO. 477

stetit in ordine suo. » Post ascensionem quippe Domini missus ab eo Spiritus
sanctus, sicut ipse promiserat, dicens¹ ε «Nisi ego abiero, etc. » Ecclesiam,
quae per lunam significatur, intantum ordinare studuit, ut perversos in ea ne-
quaquam toleraret, sed statim a palea grana purgaret : sicut per Petrum de
Anania et Saphira egit. Quod et Petrus Ananiam increpans profitetur²: «Cur, »
inquit , « tentavit Satanas cor tuum, mentiri te Spiritui sancto? » Et post
aliqua z «Non est mentitu's hominibus, sed Deo. » Quum enim Veritas apostolis
dicit³ ε « Non enim vos estis qui loquimini, sed spiritus patris vestri qui loqui-

' tur in vobis , » quotiens Spiritus aliquid occultum revelat fidelibus, de quo

interrogant, ipse potius quam ipsi hoc agere dicitur, quum inspiratione vel
suggestione hoc faciunt. Sublato etiam Elia in coelum , et spiritu ejus in
Elisaeo geminato, congregatis filiis prophetarum ad Elisaeum, tanto magis
ordinatam duxerunt vitam, quanto majoris abstinentiae vel continentiae virtutem
arripuerunt, in solitudine monasticae vitae perfectionem inchoantes, quam et
apostoli post ascensionem Domini per Spiritus sancti missionem non minus
servare studuerunt. Elias sublatus in coelum, dimisit in terram pallium suum.
Christi vero pallium, corpus quod se Verbum induit intelligitur, de quo per
Jacob praedictum fuerat⁴ : « Lavabit vino stolam suam, et sanguine uvae pallium
suum. » Hoc itaque pallium Christus ascendens ad dexteram Patris in sacra-
mento dereliquit, cujus participatione purgati, et sic quodammodo Christum
induti, praecedentium peccatorum foeditatem tegimus. Elisaeus , pallio Eliae
assumpto, Deique ipsius nomine invocato , aquas Jordanis eo percussas divisit.
Et nos virtute divini sacrificii, et invocatione superni auxilii aquas dividimus,
ne in ea submersi pereamus, dum carnales concupiscentias quasi quosdam
noxios humores in nobis reprimimus vel exsiccamus ε ut quasi sicco vestigio ad
veram permissionis terram perveniamus, ad quam caput nostrum conscendisse
novimus. Quod quia nostrarum viriumnon esse scimus, ipse nos illuc post se
gratia sua trahat, cujus regnum et imperium permanet in secula seculorum.

Amen.

¹ Joan., cap. xvi, v. ¹1. — ’ Act. Apost„ cap. v, v. 3. ·-— ⁸ matth„ cap. x, v. 20. — ⁴ Genes„ cap. nix. v. 11,

