690 PETRI ABAELARDI

tudini, pontificem monacho posthabuit, et perfectionem vitae praelationi praepo·
suit ecclesiasticae. De quo et Hieronymus ad Rusticum monachum scribens¹ ε
« Audio, » inquit, «religiosam te habere matrem, multorum annorum viduam,
quae aluit, quae erudivit infantem. Et Joannes Baptista sanctam matrem habuit,
pontificisque filius erat : et tamen nec matris affectu, nec patris opibus vinceba-
tur, ut in domo parentum cum periculo viveret castitatis. Vivebat in eremo, et
oculis desiderantibus Christum, nihil aliud dignabatur* adspicere. Filii propheta·
rum, quos monachos in Veteri Testamento legimus, aedificabant sibi casas pro-
pter fluenta Jordanis: et turbis urbium derelictis, polenta et herbis agrestibus
victitabant. » De quibus et alibi meminit²z «Virgo Elias, Elisaeus virgo, virgines
filii prophetarum. » Quid est, obsecro, frater, quod electurus apostolos Dominus
nequaquam de eremo accivit joannem , nec ab eo baptizandus, ipsum a solitu·
dine, vel ad horam revocavit : sed sicut caeteri hominum ad eum venit, inter
caeteros et ipse baptizandus a monacho, sicut scriptum est⁸: «Factum est quum
baptizaretur omnis populus, et Jesu baptizato, etc. υ Quid, inquam, nisi quia,
ut dixit, partem Mariae praeferendam censuit parti Marthae, quietem scilicet
contemplationis sollicitudini et crebris perturbationibus saeculi? Quibus qui-
dem sollicitudinibus occupatus Apostolus ingemiscit, dicens⁴ ε « Praeter illa
quae extrinsecus sunt, instantia mea, quotidiana sollicitudo omnium Ecclesia-
rum. Quis infirmatur, et ego non infirmor? Quis scandalizatur, et ego non urorP»
In quibus quidem occupationibus atque molestiis quam difficile sit puritatem
custodire mentis, et terrena itinera sine aliquo pulveris contagio frequentare,
ipse Dominus patenter edocuit, quum pedes apostolorum abluere decrevit.
Quod diligenter Sponsa in Cantico Canticorum attendens, Sponso ad ostium
ejus pulsanti, et, ut de lectulo surgens ei aperiat roganti, provide his verbis se
excusat‘⁵ : « Exspoliavi me tunica mea, quomodo induar illa? Lavi pedes meos,
quomodo inquinabo illos? » Quid enim lectulus Sponsae, nisi quies est animae
contemplativae, et a sollicitudinibus et curis saeculi remotae? Quae quidem in
claustro quasi sponsa in thalamo, tanto amplius Deo vacat, et arctius ei toto ad-
stringitur desiderio, quanto longius ab occupationibus saeculi remota est, et jam
in secreto coelestium camerarum per contemplationem ita ei conjuncta est, ut
sit unus cum Deo spiritus, juxta quod de beato Martino legitur: « Artus quippe
fatiscentes spiritui servire cogebat, stratuque suo recubans, nec terram videre
tam dignatus , coelo totus inhiabat. » Ad talem lectuli quietem contemplationis
secretum Sponsus veniens sibi aperiri postulat, quum plebs christiana animae

¹ Epist. xcv, opp„ t. IV, part. 11, col. 771. — ⁵ Epist. xvm, Opp„ t. lv, part. 11, col. 36. - ³ Luc„ cap. nt,
v. 21. — ⁴ Corinth. 11, cap. xi, v. 28. —³ Cautio„ cap. v, v. 3.

