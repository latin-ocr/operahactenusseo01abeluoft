—v1—

versari solita sint , ut inde lucem aliquam eliciant obscuris illis tempori-
bus adhibendam. ἡ

Forsan et addere licebit nihil me et juvenes optimos qui mecum labora-
verunt intentatum reliquisse ut perquam commoda et accurata esset haec
editio. Textum Amboesianum contulimus cum codicibus manuscriptiS,
quotiescumque tale auxilium ex Bibliotheca parisiensi, am Turonensi Tre·
censive nobis parare potuimus. Locos auctorum quos laudat Abaelardu5‚
omnes aut fere omnes sedulo indagavimus , et paucissimi sunt quorum
fontes non hic afferantur, seu inscii et alind agentes eos omiserimus , seu
invitos et frustra inquirentes fefellerint. Imo praemisimus libro cuique prae-
fatiunculam breviter exponentem qua occasione natus sit, quo scriptus
consilio ‚ quinam docti viri illi edendo aut illustrando insudaverint , et
qui aliquando codices a nobis illius emendandi gratia fuerint explorati.

Pluribus lectorem morari supervacaneum est. Id unum erat in votis et
nunc quoque superest exoptandum, scilicet ut haec Abaelardi editio quae
tantum temporis impensaeque absumpsit, et hodie in lucem infaustis
prodit ominibus, civiles inter discordias quae Galliam nostram et Eu-
ropam fere omnem exagitant faciuntque ab his studiis aversas , saltem
haud indigna videatur quae longo licet intervallo comes addatur Bene-
dictinis illis philosophorum scholasticorum editionibus ‚ quas diurna
nocturnaque manu versavi, et quarum mihi sobriam eruditionem ut
aemulari pium officium visum est, sic in memoriam aliquantisper αξξο-
cavisse summa laus foret et merces gratissima.

Dabam Parisiis, in aedibus Sorbonae, mense octobri , MDCCCXL IX.

