88 PETRI ABAELARDI ΕΤ HELOISSAE

sceleris causa progenitam! Ο summam in viros summos et consuetam feminarum
perniciem! Hinc de muliere cavenda scriptum est in Proverbiffl: « Nunc ergo, fili,
audi me ‚ et attende verbis oris mei. Ne abstrahatur in viis illius mens tua, neque
decipiaris semitis ej us. Multos enim vulneratos dejecit, et fortissimi quique interfecti
sunt ab ea. Viae inferi domus ej us penetrantes in interiora mortis. » Et in E eclesiastet:
ι( Lustravi universa animo meo, et inveni amariorem morte mulierem, quae laqueus
venatorum est, et sagena cor ejus. Vincula enim sunt'manus ejus. Qui placet
Deo, effugiet eam. Qui autem peccator est, capietur ab illa. » Prima statim rnu-
lier de paradiso ³ virum captivavit ¹⁴, et quae ei a Domino creata fuerat in auxi-
lium , in summum ei conversa est exitium. Fortissimum illum Nazaraeum
Domini et angelo nuntiante conceptum Dalila sola superavit⁸, et eum inimicis
proditum et oculis privatum ad hoc tandem dolor compulit ‚ ut se pariter cum
ruina hostium opprimeret. Sapientissimum omnium Salomonem sola quam sibi
copulaverat mulier infatuavit⁶, et in tantam compulit insaniam, et eum quem
ad aedificandum sibi Dominus templum elegerat, patre ejus David, qui justus
fuerat, in hoc reprobato, ad idololatriam ipsa usquein finem vitae dejiceret, ipso,
quem tam verbis quam scriptis praedicabat atque docebat, divino cultu derelicto.
Jol) sanctissimus⁷ in uxore novissimam atque gravissimam sustinuit pugnam,
qua> eum ad maledicendum Deo stimulabat. Et callidissimus tentator-¹³ hoc
optime noverat, quod saepius expertus fuerat, virorum videlicet ruinam in uxo-
ribus esse facillimam. Qui denique etiam usque ad nos consuetam extendens
malitiam, que'm de fornicatione sternere non potuit, de conjugio tentavit; . et
bono male est usus, qui malo male uti non est permissus. Deo saltem super
hoc gratias„ quod me ille ut supra positas feminas in culpam ex consensu non
traxit, quam tamen in causam commissae malitiae ex affectu convertit. Sed et si
purget animum meum innocentia, nec hujus reatum sceleris consensus incurrat3
peccata tamen multa praecesserunt, quae me penitus immunem ab hujus reatu
sceleris· esse non sinunt. Quod videlicet diu ante carnalium ⁹, illecebrarum vo-
luptatibus serviens, ipsa tunc merui quod nunc plector, et praecedentium in me
peccatorum sequentia merito facta sunt poena. Etiam malis initiis perversus im-
putandus est exitus. Atque utinam hujus praecipue 'commissi dignam agere valeam
poenitentiam, ut poenae illi tuae vulneris illati ex longa saltem poenitentiae con-
tritione vicem quoquo modo recompensare ¹⁰ queam; et quod tu ad horam in
corpore pertulisti, ego in omni vita, ut justum est, in contritione mentis susci-
piam, et hoc tibi saltem modo, si non Deo, satisfaciam. Si enim vere miserrimi

¹ Proin, cap. vn, v. 24 et sq. — '³ Eccles„ cap. vu, cap. ιι. - ⁷ Job„ cap. ιι, v. 9 et sq.—- ⁸ Inferorum
ν. ⁴2¹5 et sq. — ³ Genes„ cap. ιιι, v. (ἰ. - ⁴ illaqueavit princeps RMS. -- ⁹ Illicitarum RMS.- '⁰ Repende-re RMS.
RMS. — ⁶ Jndie„ cap. xvi, v. 4 et sq. -θ Req. ῙΙῙ, ’

 

