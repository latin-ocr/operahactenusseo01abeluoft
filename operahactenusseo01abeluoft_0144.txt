432 PETRI ABAELARDI ET HELOISSAE

ad cujus ostium excubabant, illud est mystice intelligendum , de quo ad Hebraeos
Apostolus scribit ¹ : « Habemus altare ‚ de quo non habent edere hi qui taberna-
culo deserviunt, » id est quo participare digni non sunt qui corpori suo, in quo
hic quasi in castris ministrant, voluptuosum impendunt obsequium. Ostium vero
tabernaculi finis est vitae praesentis, quando hinc anima exit de corpore, et futu·
ram ingreditur vitam. Ad hoc ostium excubant qui de exitu hujus vitae et introit-u
futurae solliciti sunt, et sic poenitendo disponunt hunc exitum, ut illum merean-
tur introitum. De hoc quidem quotidiano introitu et exitu sanctae ecclesiae illa
est. oratio Psalmistae ² ε « Dominus custodiat introitum tuum , et exitum tuum. »
Tunc enim simul introitum et exitum nostrum custodit, quum nos hinc exeuntes
et jam per poenitentiam purgatos illuc statim introducit. Bene autem prius in-
troitum* quam exitum nominavit, non tam videlicet ordinem quam dignitatem
attendens3 quum hic exitus vitae mortalis in dolore sit , ille vero introitus aeternae
summa sit exultatio. Specula vero earum opera sunt exteriora, ex quibus animae

turpitudo vel decor dijudicatur, sicut ex speculo corporali qualitas humanae .

faciei. Ex istis earum speculis vas componitur in quo se abluant Aaron et filii ers,
quando sanctarum feminarum opera et tanta infirmi sexus in Deo constantia
pontificum et presbyterorum negligentiam vehementer increpant, et ad com-
punctionis lacrymas praecipue movent, et si prout oportet, ipsi earum sollicitu-
dinem gerant, haec ipsarum opera peccatis illorum veniam per quam abluantur
praeparant. Ex his profecto speculis vas sibi compunctionis beatus parabat Grego-
rius, quum sanctarum virtutem feminarum, et infirmi sexus in martyrio victoriam
admirans, et ingemiscens quaerebat: «Quid barbari dicturi sunt³ viri, quum tanta
pro Christo delicatae puellae sustineant, et tanto agone sexus fragilis triumphet,
ut frequentius ipsum gemina virginitatis et martyrii corona pollere noverimus? n
Ad has quidem, ut dictum est, ad ostium tabernaculi excubanteS, et quae jam

ι “ “ quasi Nazareae Domini suam ei viduitatem consecraverant, beatam illam Annam

pertinere non ambigo, quae singularem Domini Nazaraeum Dominum Jesum
Christum in templo cum sancto Simeone pariter meruit suscipere'·, et ut plus
quam propheta fieret, ipsum eadem hora qua Simeon per spiritum agnoscere et
praesentem demonstrare ac publice praedicare. Cujus quidem laudem evangelista
diligentius prosecutus ait z « Et erat Anna prophetissa filia Phanuel de tribu Aser.
Haec processerat in diebus multis et vixerat cum viro suo annis septem, a virginitate
sua. Et haec vidua erat usque ad annos octoginta quatuor, quae non discedebat
de templo jejuniis et obsecrationibus serviens nocte ac die. Et hac ipsa hora su-
perveniens confitebatur Domino, et loquebatur omnibus qui expectabant re-

¹ Helm, cap. xm, v, 10. - ² Psalm. cxxi , ν. 8. - ³ Dictura* sint D. -- ’ Luc„ cap. n, v. 36 et sq.

