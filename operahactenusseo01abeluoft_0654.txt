640 PETRl ABAELARDI

ne servor ille superior vel nubes ipsas vel aquas inferiores omnino attraheret,
quum sit vis ignis naturaliter attractiva humoris: unde et phlebotomarii quum

vasculis appositis sanguinem extrahere volunt, inclusis stupis ignem immittunt,
ut calore lgnis humorem attrahant sanguinis.

Et notandum ,quod ubi nos dicimus « fiat firmamentum 1n medio aquarum , υ
Hebraei habent, «sit extensio infra aquas; » hoc est intervallum quo ipsae ab
invicem in perpetuum separentur ne se ulterius contingant : sieut scriptum est²:
« Extendens coelum sicut pellem, qui tegis aquis superiora ejus. » Et alibi ’ τ
« Congregans sicut in utre aquas maris. » Illa igitur extensio qua superiores et
inferiores aquae separantur quasi pellis interjacens inferiores aquas tanquam
utrem concludit, et superiores quasi firmamentum suspendit atque sustentat.
Quum autem ait : « Divisit aquas quae erant sub firmamento , etc., » tale videtur
esse , ac si diceret: Divisit quae jam divisa erant. Non enim ait ι Quae nunc sunt
sub firmamento et quae super, sed ε Quae jam tunc erant. Ex quo manifestum est
a prima die jam aquas super aetherem constitisse , sive flatu venti , ut diximus ,
illuc superjectas, sive ibi in ipsa sua creatione factas et circumductas universo
mundo, non de inferioribus illuc flatu aliquo venti sublatas. Quod ergo nunc
dicitur in secunda die divisas aquas quae erant super ab his quae erant subtus,
divisionem istam per interpositionem firmamenti intelligit ita eas in secundo die
firmatas esse , ut ulterius labi non possent. Quamvis enim in prima die jam ibi
essent, non tamen jam ibi firmatae erant, ut labi non possent, quod secunda die
factum est, in qua firmamentum fieri dicitur. Hebraicum tamen ubi nos habemus:
« Divisit aquas quae erant sub firmamento, etc., » non habet « erant3 » quoniam
verbo substantivo aut vix aut nunquam utitur, et ‘absque hoc verbo enuntiationes
facere consuevit, veluti quum dicitur« beatus vir, » pro t< beatus est vir. » Tale est
itaque qnod ibi habetur, ac si diceretur : Divisit aquas quae sub firmamento ab
his quoe super firmamentum. Ubi quidem si subintelligatur, « sunt,» quod est
in praesens verbum, sicuti quum dicitur «beatus vir, » pro t( beatus est vir3 » tale
est quod propheta ait : t( Divisit tunc quod nunc sub firmamento ‚ etc., » quoniam
in ipso tempore prophetae qui loquitur et firmamentum jam olim existebat
factum , et divisio aquarum erat per interpositionem ipsius sicut et mod'o.

Si quis autem requirat quanta mora ibi fuerint antequam firmarentur, volens
cognoscere quae fuerit illa prima dies ante secundam : sciat istos sex dies quibus
mundus perfectus· est, nequaquam mensurari debere secundum dies istos quos
nunc habemus ex solis illuminatione , praesertim quum nondum sol in illis tribus
praecedentibus diebus factus esset. Quum ergo dies in his operibus Dei compu-

¹ Psalm. cut ‚ v. 20. —- ¹ Psalm. xxxu , ν. Ἰ.

