In David caritas perfecti noscitur,

Quae saevos ¹.... et hostes amplectitur ,
Pepercit Sauli quem planxit mortuum ‚
Morte mox puniens mendacem nuntium.

Hostilem religat praedonem caritas ‚
Nec erit animae cum hac captivitas;
Ubi defuerit, salus amittitur,

Et nostri pectoris urbs hosti traditur.

Perenni Domino , etc.

XXIV.

Quod aetas saeculi quinta perducitur,
Ad Christi tempora a multis traditur,
In mundi senio novus ad veterem,

Ut eum renovet ‚ missus est hominem.

Deiectum virium senectus patitur,
Et mundi senium hoc recte dicitur,
In quo consulere virtus Altissimi
Bonorum omnium venit defectui.

Jam praeterierat patrum religio,
Prophetae deerant, defecit unctio.
Quum hunc injunxerit divina gratia,
Qui spiritaliter restauret omnia.

Perenni Domino ‚ etc.

XXV.

Ex aquis hodie viventes animas
Produci docuit Scripturae veritas,
Quia baptismatis absente lavacro
Morum non sufficit catechizatio.

Hic mater gratia sepelit veterem ,

Hinc novum pia plebs suscipit hominem ,
Qui sacramentum hoc primum exhibuit,
Adventum Domini Baptista praevenit.

In quintae mittitur aetatis tempore,
Quintae mysterium qui pandat feriae.
Qui finis veterum nova dat lavacra ‚
Quasi produceret hinc animantia.

Perenni Domino ‚ etc.

XXVI .

Sexta tam hominum aetas quam temporum
Meta vel finis est aetatum omnium,

CARMINA. 305

Finis perficiens honorum Christus est,
AEtate saeculi sexta qui passus est.

Ipsius passio , nostra redemptio,
Bonorum est omnium et consummati023
Salutis caetera sunt adminicula ,

Haec est completio salutis hostia.

Hac die conditus homo se perdidit ;
Eadem conditor ipsum restituit,

Propter quem subiens crucis suspendium ,
Ut servum redimat, se dedit pretinm.

De costa viri fit sopiti femina.

Ubi Christus, sponsa ejus est Ecclesia ³3
Mors Christi sopor est , de cujus latere
Nos mundat prodiens aqua cum sanguine.

Rei cujuslibet ejus imaginem

Expressam dicimus similitudinem ;

Quod vero quamlibet rem munus exprimit ‚
Similitudinis nomen non refugit.

Virum et feminae praeesse novimus,

Ejus de corpore quam sumpsit Dominus.
llinc Dei dicimus virum imaginem
Ejusque seminam similitudinem.

Quo nempe major est viri sublimitas,
Atque potentiae praecellit dignitas ,

Eo vir amplius est Deo similis ‚
Quum hanc et ratio praeponat caeteris.

Perenni Domino , etc.

XXVII.

Finem ac requiem laborum omnium
Beatitudinis imponit brachium.

Ad hanc pertingitur per praecedentia,
Quae sex significant dierum opera.

Fides, spes illa sunt, timor, dilectio,
Baptismi gratia Christique passio.
Hujus senarii beatis gradibus
Beatitudinis succedit aditus.

Per gradus singulos deduc nos, Domine,
Ut queant membra te caput apprendere,
In veri sabbati perenni gloria,

Cujus exsuperant omne cor gaudia.

Perenni Domino ‚ etc.

¹ llic verbum quoddam excidit. - ¹ Sic eod. - Est delendum esse videtur. s· ⁸ Sic Cod. Brux.

1

39

