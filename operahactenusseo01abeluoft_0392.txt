378 > PETRI ABAELARDI

stulantes vel accipienteS, tanto nos sibi eos familiariores reddebant, quanto infir-
mitati nostrae magis condescendebant, et eorum ad quos veniebant consuetudi-
nem non respuebant. Hanc et Dominus providentiam tenens, nihil in cibis vel
in humana conversatione praeter peccatum tam a se quam a discipulis vitari de-
crevit. Qui si etiam legis onera non suscepisset, nequaquam postmodum hanc
removisse videretur, tam propter mutilationem ejus, quam¹ propter gravamen
ipsius. Qui nunc profecto amplius a nobis diligendus videtur, quoniam et illius
onera propter nos ipse suscepit, et ab ipsis postmodum nos liberavit. Sunt et
alia nonnulla, quae et Dominum egisse meminimuS, et ea tamen salubriter de-
clinamus omnino, vel alio tempore et alio modo convenienter celebramus. Le-
gimus² quippe ad nuptias Dominum invitatum cum matre et discipulis convivio
illi interfuisse: quod nunc quidem provida dispensatione sacerdotibus Christi
locis specialiter obtinentibus a sanctis patribus interdictum· est penitus. Alia
quippe in illo ratio fuit, alia in nobis. Nostra namque infirmitas ad tentationem
prona, in conviviis maxime non solum religionis, verum etiam communis ho-
nestatis modum excedit. Nec ille ad nuptias tam propter convivium, quam
propter miraculi beneficium, quo se manifestaret, et in se discipulos confir-
maret, venire dedignatus ⁸ est. Quod diligenter Evangelista considerans, ait‘ :
« Et crediderunt in eum discipuli ejus. » Scimus et ipsum post baptismum statim
in eremum condescendisse, et quadraginta dierum jejunium tunc inchoasse, et
sic consummasse, nec ipsos apostolos ab eo sacramentum corporis et san-
guinis sui jejunos accepisse. Quae tunc quidem sic fieri oportebat, et nunc aliter
alia ratione in consuetudinem venerunt Ecclesiae. Sic et DominuS‚ ne Judaeos
scandalizaret, circumcisionem suscepit, et nos postea, ut dictum est⁵, repellere·
mus, hanc omnino respuimus. Multa quippe sunt, quae secundum temporis
opportunitatem alio tempore sunt probanda, et alio improbanda, etsi ab eisdem
prius et postmodum gerantur personis. Habent quippe in omnibus loca et tem-
pora suas rationes, secundum quas in eis eadem modo fieri, modo vitari con-
venit. Adeo pro scandalis vel repulsione gentium vitandis, quaedam nunc a
nobis legitima caveri manifestum est, utpote circumcisionem et sabbati seu
festorum observationes, et sacrificiorum ritum, sive quorumdam abstinentiam
ciborum; quod in quibus apostoli vel sancti patres nullum ‘praesenserunt scan-
dalum, imo aliquid utilitatis vel decoris intellexerunt, ea retinere non abhor-
ruerunt. Unde et adhuc Quatuor Temporum jejunia celebramus, et ipsos eccle-
siasticorum officiorum gradus, ab ostiario scilicet, vel ab ipsa etiam clericatus
tonsura usque ad episcopum, necnon et sacerdotalis vel ecclesiastici cultus or-

¹ Amb. Quantum. — ² Joan., cap. ιι , v. Ξ. - ³ Amb. (liquatus. - ⁴ Joan., cap. ιι, v. ll. -“ Hic aliquid deesse

videtur.

