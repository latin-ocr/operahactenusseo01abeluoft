638 PETRI ABAELARDI

sus nequaquam levitate ‘sui eas suspendere vel sustentare impeditur. Nec ullo
modo labi aqua illa circumfusa posset, qua undique ignem et aerem cohibet,
donec ei ignis vel aer in 'aliquam partem cederet , quoniam locum unius corpo-
ris nullatenus alterum occupare potest , nisi illo primitus inter recedente. Undi-
que vero aer ipse et ignis, ne devolare fortassis possint, circumstantibus aquis
comprimuntur3 et undique superpositas habent» aquas ‚ quomodo in omni globo
quae exteriora sunt superiora sunt. Ut autem cohibere illa et comprimere pos·
sint, aliquid gravitatis inesse necesse est, et ita moderate , ut ab illis queant, su-
stentari. Constat vero ‚ ut dictum est , duo tantum elementa gravia esse, terram
scilicet atque aquam , et terram graviorem aqua. Unde ut moderatior esset gra·
vitas, aquam potius quam terram superponi oportuit, quae et facilius sustentari,
a levibus potuit. Denique in his corporibus, quae ex quatuor constant elementis,
tam animatis quam inanimatis , quis rationabiliter negare possit, haec quatuor
elementa tali sibi modo copulari, ut nonnullae particulae leviorum elementorum
aliquibus particulis graviorum supponantur? Non enim alicujus magni corporis
inferiores partes ita prorsus ignei vel aerii elementi admixtione penitus carent,
sicut nec superiores ab aqua et terra prorsus sunt immunes; sed tam superiores
quam inferiores hujus corporis partes ex quatuor constant elementis , congrua
quadam naturali moderatione sibi colligatis, juxta illud quod ad Deum dicitur,
« qui numeris elementa ligas. » Quid ergo mirum si in compositione ‘mundi
aqua igne vel aere gravior superponi potuit illis, et ab eis etiam sustentari?

Nonnulli autem aquas illas superiores glaciali concretione solidatas atque in
crystallum induruisse adstruxerunt. Quod quidem si ita est , quanto magis sunt
solidae, tanto vehementius conclusum ignem et aerem cohibent ne aliquo ab·
scedant, et tanto fortius ab ipsis sustentantur3 imo fortassis nec Jam ab eis
sustentari eas necesse est, quae jam fluidae non sunt, sed in crystallum solidatae.
Unde Josephus Antiqtcitatum libro primo: «Secunda die coelum super omnia col-
locavit, eumque ab aliis distinguens in semetipso constitutum esse percepit3 et
ei crystallum circumfigens, humidum esse et pluviale ad utilitatem quae fit ex
imbribus terrae congrue fabricatus est.» Hieronymus ad Oceanum de unius
uxoris viro ε « Inter coelum et terram medium extruitur firmamentum, et juxta
hebraici sermonis etymologiam coelum, id est samaim ex aquis sortitur vo-
cabulum, ut aquae· quae super coelos sunt in laudes Domini separentur. Unde
et Ezechiel crystallum super cherubim videtur· extensum, id est compactae et
densiores aquae. » Beda de rerum Ναῑιινιζς .- « Coelum superioris circuli virtutes
continet angelicas , quae ad nos ¹exeuntes aetherea corpora sumunt, ut possi'nt
hominibus etiam in edendo similari, eademque ibi reversae deponunt. Hoc Deus
aquis glacialibus temperavit, ne inferiora succenderet elementa, dehinc inferius

