440 PETRI ABAELARDI ET HELOlSSAE

contra legem¹ edendas nisus est frustra compellere? Quae mater, suae immemor
naturae, et humanae affectionis ignara, nec nisi Dominum prae oculis habenS,
quot sacris exhortationibus suis ad ceronam filios praemisit, tot ipsa martyriis
triumphavit, proprio ad extremum martyrio consummata. Si totam Veteris Testa-
menti seriem revolvamus, quid hujus mulieris constantiae comparare poterimus?
llle ad extremum vehemens tentator beati Job, imbecillitatem humanae naturae
contra mortem considerans: « Pellem, » inquit², « pro pelle , et universa dabit
homo pro anima sua.» In tantum enim omnes angustias mortis naturaliter horre-
mus, ut saepe ad defensionem unius membri alterurn opponamuS, et pro vita hac
conservanda nulla vereamur incommoda. Haec vero non solum sua, sed pro-
priam et filiorum animas perdere sustinuit, ne unam legis incurreret offensam.
Quae est ista, obsecro ‚ ad quam compellebatur transgressio? Nunquid abrenun-
tiare Deo, vel thurificare idolis cogebatur? Nihil, inquam, ab eis exigebatur,
nisi ut carnibus vescerentur, quas lex eis interdicebat} O fratres et commonachi,
qui tam impudenter quotidie contra regulae institutionem ac nostram professio-.-
nem ad carnes inhiatis, quid ad hujus mulieris constantiam dicturi estis? Nuin-
quid tam inverecundi estis, ut quum haec auditis, erubescentia non confunda-
mini? Sciatis, fratres, quod de regina Austri Dominus incredulis exprobrat,
dicens³ z « Regina Austri surget in judicio cum generatione ista, et condemnabit
eam, » multo amplius vobis de hujus mulieris constantia improperandum esse,
quae et longe majora fecerit, et vos vestrae professionis voto religioni arctius ad-
stricti estis. Cujus quidem tanto agone virtus examinata hoc in Ecclesia privile-
gium obtinere meruit, ut ej us martyrium solemnes lectiones atque missam habeat,
quod nulli antiquorum sanctorum concessum est, quicunque scilicet adventum
Domini moriendo praevenerunt : quamvis in ipsa Machabaeorum historia'* Eleaza-
rus ille-venerabilis senex unus de primoribus scribarum eadem causa martyrio
jam coronatus fuisse referatur. Sed quia, ut diximus , quo naturaliter femineus
sexus est infirmior, eo virtus est Deo acceptabilior, et honore dignior: nequa-
quam martyrium illud in festivitate memoriam meruit, cui femina non interfuit,
quasi pro magno non habeatur, si sortior sexus fortiora ⁵ patiatur. Unde et in laude
praedictae feminae amplius Scriptura prorumpens, ait⁶z «Supra modum autem
mater mirabilis et bonorum memoria digna, quae pereuntes septem filios sub
unius diei tempore conspiciens, hono animo ferebat propter spem, quam in
Domino habebat , singulos illorum hortabatur fortiter, repleta sapientia, et
femineae cogitationi masculinum animum inserens. » Quis in laudem virginum

¹ Denter„ cap. xiv, v. 7. — ² Job, cap. n ‚ v. 4. -- et sq. —- ³ Fortiter D. -— ⁶ Machab. ll , cap. vu ‚ v. ⁶20
³Mauh.‚ cap. xn , v. 42. — ⁴ Machab. ll , cap. vi ‚ v. 18 et 21.

