CUM PETRI ABAELARDI SOLUTIONIBUS. 294

istam necessitatem progreditur, jam non rationi, sed libidini obsequitur. Et
hunc tamen non exigere, sed reddere conjugi, ne fornicando damnaliter peccet,
ad personam pertinet conjugalem. Si autem ambo tali concupiscentiae subigun-
tur, rem faciunt non plane nuptiarum. Verumtamen si, magis in sua conjunctione
diligunt quod honestum, quam quod inhonestum est, id est , quod est nuptia-
rum , quam id quod non est nuptiarum, hoc eis, auctore Apost010, secundum
veniam conceditur. » Item ¹ : « Ille naturalis usus, quando prolabitur ultra pacta
nuptialia, id est ultra propagandi necessitatem, venialis fit in uxore, in meretrice
damnabilis; iste, qui est contra naturam, execrabiliter fit in meretrice, sed exe-
crabilius in uxore. Tantum valet ordinatio creatoris et ordo ocreaturae , ut in re-
bus ad utendum concessis, etiam quum modus exceditur, longe sit tolerabilius,
quam in eis, quae concessa non sunt, vel unus vel rarus excessus. Et ideo in re
concessa, immoderatio conjugis , ne in rem· non concessam libido prorumpat ,
toleranda est. Hinc est etiam quod longe minus peccat quamlibet assiduus ad
uxorem, quam vel rarissimus ad fornicationem. Quum vero vir membro mulieris
non ad hoc co'ncesso uti voluerit, turpior est uxor , si in se, quam si in alia fieri
permiserit. 'Decus ergo conjugale est castitas procreandi, et reddendi carnalis
debiti fides3 hoc est opus nuptiarum, hoc ab omni crimine defendit Apostolus,
dicendo ²: « Et si acceperis uxorem , non peccasti, et si virgo nupserit, non pec-
« cat ς et quod vult faciat : non peccat, si nubat. » Exigendi autem debiti ab al-
terutro sexu immoderatior progressio , propter illa, quae supra diximus, conju—
gibus secundum veniam conceditur. Quod ergo ait³2 « Quae innupta est cogitat
« ea, quae sunt Domini, ut sit sancta et corpore et spiritu , υ non sic accipiendum
est, ut putemus non esse sanctam corpore christianam conjugem castam. Omni·
bus quippe fidelibus dictum est* : «Nescitis quoniam corpora vestra templum in
« vobis est Spiritus sancti, quem habetis a Deo? » Sancta sunt etiam corpora
conjugatorum, fidem sibiet Domino servantium. Cui sanctitati cujuslibet eorum ‚
nec infidelem conjugem obsistere , sed potius sanctitatem uxoris prodesse infi-
deli viro, aut sanctitatem viri prodesse infideli uxori, idem Apostolus testis est,
dicens‘: «Sanctificatus est enim vir infidelis in uxore fideli; et sanctificata est
« mulier infidelis in fratre fideli. » Proinde illud dictum est secundum ampliorem
sanctitatem innuptarum quam nuptarum.» Item ⁶: « Manet vinculum nuptiarum,
etiam si proles, cujus causa initum est, manifesta sterilitate non subsequatur:
ita ut jam scientibus conjugibus non se filios habituros, separare se tamen, vel
ipsa causa filiorum atque aliis copulare non liceat. Quod si fecerint, cum eis ‚ qui·

¹ Cap. xi, Opp. t. vt. col. 327. - “ Corinth. 1, bra vestra templum sunt Spiritus sancti qui iu vobis est,
cap. vn, v. 28. —- ³ Corinth. I, cap. vn, v. 3⁴. —- quem habetis a Deo Ρ υ - “ Corinth. 1, cap. vn, v. 14.—
⁸ Corinth. 1, cap. vt, v. 19. «ι An nescitis quoniam mem· ⁶ Cap. xv, ibid.‚ cot. 329.

