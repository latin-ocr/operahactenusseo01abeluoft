ΙΝ RAMlS PALMARUM SERMO. 409

Ibi quippe habemus quod post resurrectionem Lazari, Judaeis in mortem Domini
jam omnino conspiratis, ipse Dominus jam non palam ambulabat apud eOS,
sed abiit in regionem juxta desertum , in civitatem quae dicitur Ephrem, et ibi
morabatur cum discipulis suis. Deinde quum jam pascha proximum esset,
venit* Bethaniam ante sex dies paschae, quasi ad victimam verus agnus accedens,
capiendus in pascha ut immolaretur. Inde in crastinum veniens Jerosolymam
susceptus est hodie a turbis, et tanquam rex lsrael, et David regius haeres re-
cognitus et salutatus. Quinto itaque die ante illud pascha Judaeorum, hoc est
hodie, qui decimus dies mensis hujus, venit rex in Jerusalem. Pascha enim
celebratur in quartodecimo die. Decimo autem voluit ideo ingredi, quia ita prae-
figuratum erat in lege , ubi praecipitur ¹ : « Decima die mensis hujus tollat unus-
quisque agnum per familias et domos suas. n Et paulo post’ : « Et servabitis eum
usque ad quartamdecimam diem mensis hujus. Immolabitque eum universa
multitudo filiorum lsrael ad vesperam. » Decima autem die mensis primi, agnus
qui in pascha immolaretur domum introduci jussus est ‚ quia Dominus decima
die ejusdem mensis, hoc est ante quinque dies paschae, in civitatem in qua pa-
teretur erat ingressurus. Hanc igitur diem secundum mysterium legis competenter
elegit, qua se, ut dictum est, offerret passioni, quam antea nonnunquam refugerat
sese abscondendo, vel tentus a Judaeis libere per medium eorum transeundo ,
vel frequenter ab eis declinando, quia nondum venerat ejus hora. Qua pro-
fecto die quo magis honorifice suscipi voluit a turbis, et ingressus templum ejecit
inde libere omnes vendentes et ementes, et mensas nummulariorum, et ca-
thedras vendentium columbas evertit, ethis expulsis, accedentes ad eum caecos et
claudos in ipso templo sanavit, eo amplius invidiam perversorum contra se com-
movit, ut quod jamdudum voluerant perficere maturarent, et ab eo daretur
facultas, in quibus praecesserat voluntas. Ipse quippe est, qui ait ³ ε « Nemo tollit
a me animam meam, sed ego pono eam. » Nemo quippe vim ei facere potuit,
ut tanquam invitum et coactum occidere, vel etiam comprehendere posset. Ut
autem majori incitarentur invidia, qui de morte Domini jam tractabant, et Deo
magis indignarentur, quo amplius eum honorari viderent, tantum sibi honoris
hodie permisit exhiberi, quantum nulli regum legimus exhibitum. Ut enim de di-
vinis laudibus taceamus, et ramos vel frondes quos in via sternebant praeterea-
mus , quam mirabilis fuit illa singularitas honoris, qua plurima turba sub pedi-
bus vilium jumentorum prosternebant vestimenta, nec pedibus illis, quibus ipsa
Dominum bajulabat, contingi tolerabant! ln quo nec modicum advertendum
est mysterium. Quibus enim coelestis praesidet diis‘ nequaquam terram suis con-

· Eaed„ cap. ιιι , v. 3. - ’ ibid„ v. 6. — ⁸ ioan„ cap. x ‚ v. 18.— ⁴ Sic Edit. Amb.
ι 52

