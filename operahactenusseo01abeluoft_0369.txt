ΙΝ ANNUNTIATIONE VlRGlNlS SERMO. ’ 355

autem non sit ei timendum , hoc est de petitione sua differendum , annectit quum
ait: «Invenisti gratiam apud Deum. » Hoc est, supra omnia merita illi grata
facta es, atque accepta. Quomodo autem tam legis maledictum evitet, si virgo
permaneat, quam prop'ositi sui votum incorrupta custodiat, patenter exponit
dicens eam pariter tam esse parituram quam virginem permansuram. Parituram,
inquam, non solum hominem, verum etiam hominum Salvatorem, hoc est
Jesum. Cuj‘us quidem virginei partus quanta sit excellentia, diligenter describit
dicens t « Hic erit magnus, et filius Altissimi vocabitur. » Ac si aperte dicat :
Attende in hoc ipso incomparabilem gratiam, singularem gloriam tuam, vide
ipsum qui Dei filius dicatur et tuus. « Et dabit illi Dominus Deus sedem David
patris ejus, >2 hoc est, id in eo perficiet quod in typo ejus David promissum est,
sicut et ipsemet profitetur dicens ¹ z « Jura‘vi David servo meo , usquein aeternum
praeparaho sanctum tuum. Et aedificabo in generatione et generationem sedem
tuam. » Domus Jacob, in qua regnaturus in aeternum promittitur, Ecclesia est
gentium, quae tempore praeteritorum, et gratia priorum synagogam supplan-
tavit, et benedictionem ei surripuit. Finem hoc regnum non accipit, quia nec
cum vita praesenti deficit : quod tanto in coelestibus est verius, quanto felicius.
«Dixit autem Maria: «Quomodo fiet istud? » Tanquam si diceret ε Magna quidem
promissio, et incomparabiliter non solum feminae virtutem, sed omnem huma-
nam transcendens dignitatem. Quo itaque modo quove ordine futura est com·
pletio rei tantae? « Virum enim, υ inquit, « non cognosco. υ Ac ‘si diceret : Longe
hoc a meo remotum proposito videtur, ut videlicet partum haBeam, quae virgo
persistere decrevi. Et hoc est, ut supra jam meminimus, eam virum nequaquam

cognoscere , nulli unquam in commixtione carnali per consensum acquievisse.
Legerat quidem Abrahae factam de Christo promissionem, sicut et ipsa postmo-

dum profitetur, inquiens’ t « Suscepit Israel puerum suum, recordatus miseri-
cordiae suae. Sicut locutus est ad Patres nostros, Abraham et semini ejus. Unde
nequaquam de hac promissione dubia, de modo requirebat quo esset complenda,
utrum scilicet pei· admixtionem viri· sine dilectione peccati, sicut in paradiso
fieret si homo non peccasset, an integritate corporis pariter et mentis conservata,
sicut in ejus proposito fuerat. Bene autem angelus, quum ei filium promitteret,
modum conceptionis reticuit, donec ipsa videlicet manifestato voti sui proposito,
quum ab eo requireret : ne videlicet quia eam audieramus desponsatam, crede-
retur per concupiscentiam hanc inisse copulam.

«· Spiritus sanctus superveniet in te , » hoc est, superiori dono Dei ditaberis,
ut virgo pariter ac mater sis. Venit Spiritus in multas fidelium animas, per ali-

‘ Psalm. xxxxviii, v. 4. - ⁸ Luc„ ibid.. v. 54,

