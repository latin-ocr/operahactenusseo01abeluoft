DE SANCTO PETRO SERMO. 509

quoque civitas ex his duobus gratiae donis quasi geminatum acciperet spiritum,
sicut et de hoc Elisaeo nostro praefati sumus. Unde factum est , ut haec civitas a

duobus fratribus Remo videlicet* et Romulo prius aedificata, multo felicius a ma- ·

joribus fratribus Petro et Paulo sit postmodum in Christo fundata. His duobus
tota distributa est gratia quae ad totius mundi confessionem sufficeret, quum
Petrus in miraculis, Paulus emineret in verbis. Quaehvidelicet duo ipse Paulus
distinguens, ait¹ : « Judaei signa petunt, et Graeci sapientiam quaerunt. » Ne quem
forte moveat, quod ex privilegio divini amoris, Joannes Petro praeferri videba-
tur in meritis, quum iste plus a Domino diligeretur, sicut ille amplius Dominum
diligere creditur, agnoscat, secundum beatum Augustinum, hoc nequaquam de
personis ipsis esse accipiendum , sed de duabus vitibus per eos significatis intel-
ligendum. Nec enim dubitat eum, qui plus diligit Christum, esse meliorem, nec
eum qui plus a Christo diligitur, beatiorem. Quod si cui forte displiceat nos ad
mysterium hic declinare, nec in ipsis personis veritatem historiae dissentire, si
in eo , ut opinamur , Joannes magis a Christo diligi dicatur, quod Christus ma·
jorem ei charitatem vel familiaritatem exhibebat in opere, tum pro munditia
carnis, qua ille tanquam virgo praeminebat, tum etiam quia pro juvenili aetate
majorem circa eum providentiae curam habebat. Plus igitur ipsum Christus
amare dicitur per effectum operis, non per affectum dilectionis. Habeat itaque
Joannes hunc dilectionis effectum¹ a Domino tanquam virgo, ita tamen ut mar-
tyri, et per affectum amoris meliori non invideat Petro. Utrique autem suis nos

magnis meritis ita juvent apud Dominum, ut ad eorum pertingere valeamus
consortium.

——n

IN CONVERSIONE SANCTI PAULI,

SERMO XXIV .

Praecipui gentium doctoris conversio tanto devotius a conversis per eum gen-
tibus est celebranda, quanto ipsas ipsi amplius esse constat obnoxias. Sola ejus
conversio, per quam universus conversus est mundus, vel diligentius de fide in-
structus, ac perfectius edoctus, solemnitatem in Ecclesia meruit obtinere. Solus
inter apostolos ipse est, qui propheticis praeconiis olim mundo promissus est,

¹ Corinth. 1, cap. ι, v. 22.- ⁸ Esseceio Amb.

