EXPOSlTIO FIDEI ΙΝ SYMBOLUM ATHANASH. 6117

riuntur, vel qui diu vixerunt, illud solum, vel. illud tantum ibi sint habituri de
quantitate suae corpulentiae, quod hic habuerunt, nonnulla est quaestio. Quid-
quid tamen de hoc aestimemus , illud proculdubio constat , <resurrectionem dici
non posse absque illa corporis substantia , quae pertulit casum in morte. « Et
reddituri sumus. » Si hoc quoque generaliter de omnibus intelligatur, quaeren-
dum videtur quomodo parvulis morientibus id conveniat , vel perfectis justis,
qui potius sunt ibi judicaturi quam Judicandi. Quippehquae ratio de suis tunc ab
eis exigenda est, discussio est facienda, qui in tanta perfectione beatitudinis ap-
parebunt, ut cum ipso Domino resideant judicantes, nec tam pro se rationem
reddituri, quam a caeteris exacturi. Denique parvuli , quibus nulla imputanda
sunt opera, quam ibi habent rationem reddere de propriis factis? Sed profecto,
quemadmodum diximus omnes homines ibi resurgere, non ut de singulis tunc
resurrecturis id cogamur intelligere ‚ sed ita tunc omnium resurrectionem com-
pleri, ut nulla ulterius fiat ε ita et hoc loco omnes tunc reddere rationem dicun-
tur, ut tunc de omnibus ita sit consummatum judicium, ut nulla deinceps dis-
cussio restet ,‘ ne de quoquam amplius dubitetur, utrum praemio vel poena dignus
sit. Et hoc est eos ibi de propriis operibus reddere rationem, manifestari omni-
busquid horum meruerint. Quae duo statim determinat , tam praemium scilicet ‚
quam poenam, dicens t «Et qui bona egerunt ‚ » hoc est, in, proposito bonorum
operum vitam consummaverunt, qualiacunque praecesserint opera. « Vitam
aeternam, » hoc est beatitudinem indeficientem. «Ignem aeternum ‚ n hoc est
summum atque indeficientem cruciatum , sive ille ignis corporeus tantum sit
atque materialis, sive quicunque interior animae cruciatus , qui nomine ignis
maxime nos cruciantis , et validius consumentis , quum sit acutius elementum ,
et penetrabilius caeteris, quo minus ei resisti queat, exprimitur. Et attende nihil
hic de parvulis qui nihil habent meritorum, dictum videri ; quamvis eos quoque
non minus [quam] adultos salvari constet aut damnari28icut enim tam haec
scriptura quam caeterae nonnisi adult1s , et qui capaces sunt rationis, ad erudi·
tionem fiunt : ita satis visum est hoc loco tantum de his eos instruere, quae ad
ipsos pertinent.

