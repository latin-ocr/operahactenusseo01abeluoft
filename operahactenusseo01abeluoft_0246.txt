’ 232 PETRI ABAELARm

tamen, et crebras postulationes ejus, praestiti, ut docerem quod didiceram.
Sicubi haesitabam, et nescire me ingenue confitebar, nequaquam mihi volebat
acquiescere3 sed jugi interrogatione cogebat , ut e multis variisque sententiis ,
quae mihi videretur probabilior, indicarem. Loquar et aliud, quod forsitan
aemulis videatur incredibile. Hebraeam linguam , quam ego ab adolescentia multo
labore, ac sudore ex parte didici, et infatigabili meditatione non desero, ne
ipse ab ea deserar, discere voluit, et consecuta est z ita ut psalmos hebraice
caneret, et sermonem absque ulla latinae linguae proprietate personaret. Quod
quidem usque hodie in sancta filia ejus Eustochio cernimus. Sciebant quippe
latinorum codicum doctrinam ex hebraicis et graecis processisse scriptis, et
idioma cujuscunque linguae ad plenum in peregrina servari ab interprete non
posse. Quod tam Hebraei, quam G-raeci de perfectione glorianteS, nostris transla-
toribus, v‘elut imperfectiS, nonnunquam insultare consueverunt , talem in ar-
gumentum similitudinem asserentes, quod quilibet liquor in plura vasa vicissim
transfusus, plenitudine sua necessario minuitur, nec ejus quantitas in caeteris
vasis potest reperiri, quam in priore habuit. Unde et illud saepe accidit, quod
quum aliquibus testimoniis Judaeos arguere nitimur, facile nos refellere solent ,
qui hebraicum ignoramus ‚ ex translationum, ut aiunt, nostrarum falsitate. υ
Quod sapientissimae mulieres praedictae diligenter attendentes , nequaquam pro-
priae linguae doctrina contentae fuerunt : ut non solum suos instruere, verum-
etiam alios refellere possent, et de limpidissima fontis aqua, sitim suam refl-
cerent. Ad quod maxime, ni fallor, ipse Hieronymus harum peritus linguarum,
suo provocaverat exemplo. Cujus quidem peritiae perfectionem quanto labore
vel expensis acquisierit, ad Pammachium et Oceanum scribit his verbis ¹ ε κ Dum
essem juvenis , miro discendi ferebar ardore , nec, juxta quorumdam praesum-
ptionem , ipse me docui. Apollinarium Laodicenum audivi Antiochiae frequenter,
et colui; et quum me in sanctis scripturis erudiret ‚ nunquam illius contentio-
sum super sensu dogma suscepi. Jam canis spargebatur caput, et magistrum
potius quam discipulum decebat. Per-rexi tamen Alexandriam, audivi Didy-
mum z in multis ei gratias ago ε quod nescivi, didici3 quod sciebam, illo do·
cente non perdidi. Putabant me homines finem fecisse discendi ε veni rursum
Hierosolymam et Bethlehem ι quo labore , quo pretio Barrabanum nocturnum
habui praeceptorem! Timebat enim Judaeos , et mihi se alterum exhibebat Nico-
demum. Horum omnium frequenter in opusculis meis facio mentionem.» Hunc
zelum tanti doctoris , et sanctarum feminarum in scripturis divinis considerans,
monui, et incessanter implere vos cupio , ut dum potestiS, et matrem harum

¹ Epist. xm, Opp. t. lV, col. 349.

