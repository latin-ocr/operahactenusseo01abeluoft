 

- APPENDIX. 74 5

V.

EPISTOLA
HELmssAE AD PETRUM ABBATEM GLUNIAGENSEM.

[Pag. 343 edit. Amb.]

Petro reverendissimo Domino et patriae venerabili abbati Cluniae-ensium Heloissa humilis
Dei et ejus aneilla spiritum qratiae salutaris.

Visitante nos Dei misericordia, dignationis vestrae nos visitavit gratia. Gratulamur,
pater benignissime, et, quod ad parvitatem nostram magnitudo vestra descenderit,
gloriamur. Est siquidem vestra visitatio, magna magnis quibuslibet gloriatio. Norunt
alii quantum eis utilitatis vestrae contulerit praesentia sublimitatis τ ego certe non di-
cam enarrare dictu, sed nec ipso valeo comprehendere cogitatu, quam utilis, quam
jucundus vester mihi fuerit adventus. Abbas noster, dominus noster apud nos anno
praeterito xVI kalendis decembris missam celebrastis, in qua Spiritui sancto nos
commendastis, in capitulo divini nos sermonis elogio cibastis, corpus magistri nobis
dedistis ac heneficium Cluniacense concessistis. Mihi quoque , quam nec ancillae no·
mine dignam sublimis humilitas vestra tam scripto quam verbo sororem vocare non
dedignata est, singulare quoddam velut amoris et sinceritatis privilegium donastis,
Tricenarium scilicet, quod mihi defunctae conventus Cluniacensis persolveret. In·
dixistis etiam quod donum illud sigillatis confirmaretis apici-bus. Quod itaque sorori,
imo ancillae concessistis, frater, imo dominus , impleatis. Placeat etiam vobis aliud
mihi sigillum mittere, in quo magistri absolutio litteris apertis contineatur; ut sepul·
cro ejus suspendatur. Memineritis et amore Dei et nostri Astralabii vestri, ut aliquam
ei vel a parisiensi vel alio quolibet episcopo praebendam acquiratis. Vale. Dominus
vos custodiat, et praesentiam vestram quandoque nobis exhibeat.

