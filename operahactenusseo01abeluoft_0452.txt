438 PETRI ABAELARDl

mum diem azymorum intelligunt , quum dicunt, « non in die festo.» Tunc enim
omnes pariter secundum legem ab operibus vacantes congregati in civitate, fa-
cilius tumultum credebantur excitare. Quod vero Matthaeus ait : « Tunc congre-
gati sunt, etc. υ Illud « tunc, η referendum est ad praedictam feriam tertiam,
quando ait Dominus : « Scitis , quia post biduum, etc. »

Quid autem ipse Dominus postea egerit iu illa tertia die, vel in quarta sequente,
non exprimit Scriptura manifeste. Credimus autem ut hoc definitum consilium
J udaeorum evitaret, nec eis* facultatem peragendae malitiae praeberet , ante diem
traditionis sive passionis ejus congruam. Quod v-ero adjecit evangelista¹ : (ι Quum
autem esset Jesus in Bethania in domo Simonis leprosi, » et, ut Marcus ait, «ibi-
« dem² recumberet, » accessit ad eum mulier habens alabastrum, etc. n Incer-
tum est utrum hoc fieret in praedicta die tertia, an in quarta sequente. Nonnulli.
tamen istud recumbere in domo Simonis , putant illam fuisse coenam, de qua
Joannes· ait ³ : « Quia ante sex dies Paschae venit Jesus Bethaniam ‚ fecerunt autem
ei coenam ibi, et Martha ministrabat, etc.» Et quidem illi, qui hanc coenam ‚
quam Matthaeus et Marcus commemorant, illam eamdem esse volunt, quam Joan-
nes ante sex dies Paschae factam asserit, dicunt nunc eam nequaquam secundum
ordinem rei gestae ab evangelistis narrari3 sed tanquam inde prius factam ad
memoriam reduci, ut videlicet innuerent inde Judam occasionem accepisse
vendendi Dominum, quasi hoc pretio illud suum damnum restauraret. At vero
si diligenter hanc et illam coenam sibi conferamus, videbimus quia nequaquam
decebat in alterius domo, vel de alienis sumptibus Domino ministrare. Praeterea
Joannes ibi Mariam non refert nisi pedes Jesu unxisse et capillos extersisse, nec
isti evangelistae referunt hic eam nisi super caput ipsius recumbentis unguentum
posuisse. Quod non incommode in aliena domo facere potuit, quum fortasse qui
cibum daret unguentum non praeberet. Bene autem prius Domini longa via fati-
gati pedes unxit mulier, ut sic eum a labore viae recrearet. Nunc autem satis
esse arbitrata est caput quiescentis inungi, tanquam hoc unguento remedium
conferens contra illius ferventissimae terrae caloreS. Denique in illa priore coena ‚
qua Martha ministravit, Joannes neminem refert de unguento murmurasse nisi
Judam proditorem. In hac vero secunda coena, nequaquam Judas de hoc ab
evangelistis notatur, sed indefinite super hoc discipulos indignatos fuisse refe-
runt. Ex quibus omnibus quasi quibusdam conjecturis hanc et illam coenam nequa-
quam eamdem fuisse,·.et devotionem mulieris tanto circa Dominum majorem
extitisse, quanto saepius hoc ei beneficium ministravit. De hac autem et secunda
coena, sicut Matthaeus patenter ostendit, Judas abiit ad principes sacerdotum,

¹ Matth„ cap. xxvi, v. 6. - ³ Mare., cap. x1V, v. 3. ·- ³ Joan., cap. xn, v. 1 et sq.

