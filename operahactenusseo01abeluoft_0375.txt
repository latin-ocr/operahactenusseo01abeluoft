lN NATALI DOMINI SERMO. 364

in Virginem pluviae seu stillicidiis magis quam rori Psalmista comparavit. Omnem
quippe, ut diximus, tam judaici quam gentilis populi gratiam ea transcendit,
quae matri Domini collata est , et ejus dona, quae quasi terra stillicidia suscepit,
caeteris donis longe sunt eminentiora. Vellus quum sit de corpore , carnis infirmi-
tatem ex laesura non sentit in dolore, et ab omni corporeo sensu penitus alienum
est. Et Virgo virginum quum in infirmitate carnalis concupiscentiae concepta fuerit,
ut caeteri homines, hanc tamen penitus infirmitatem ipsa nunquam ex-consensu
pertulit in mente, nec ullum illecebrae carnalis attactum experta est in carne.
Unde. factum est, ut sic de carne orta esset , ut vitia carnis ignoraret, et sic de
carne esset, quasi caro non esset3 et tanquam mortua in carne , et tota vivens in
spiritu , carnalium sensuum , qui maxime in concupiscentia carnis vigent, oblec—
tationem nesciret. Unde merito ipsam prae caeteris coelestis regis filius quasi pala-
tium suae habitationi congruum, quod ante non invenerat, adipisci gavisus est,
et in ipsa quasi pluvia in vellus a supernis placido descendit illapsu. Pluvia
quippe in vellus veniens, ipsum ita inundat et abluit, ut nullo ei sensu passio-
nem ingerat : et dum ab eo non sentitur, sic in eo est quasi non sit. Ita et su—
perna sapientia, cujus haustus aquae comparatur, juxta illud¹ ε « Aqua sapientiae
potavit eos Dominus , » quia de plenitudine ejus omnes accepimus, ut de Vir-
gine carnem acciperet, ipso suo descensu gratiae suae donis eam irrigando, ab
omni humanae infirmitatis contagio mundavit’, et nullam ei passionem carnis vel
in conceptu velex partu attulit3 et dum eam tam ante partum , quam post partum
Virginem consecravit, sic in ea fuit, quasi 'non fuerit : et sic ipsa gravida sacta est
quasi gravida non esset, quum nullum inde passionis gravamen incurreret. Stil—
licidia autem pluviae terram quam inebriant, ab ariditate sua in foecunditatem
convertunt. Et spiritus sui donis ita eam filius Dei replevit, ut non solum ipsa
Deum pariendo fructum afferret, verumetiam fidelibus omnibus ipsum conferret ,
quae salutem omnium mundo peperit.

Haec illa est fidelium omnium terra communis, et ager specialis³, cujus et
Spiritus sanctus colonus, et Verbum Dei semen extitit. Quod etiam supra me-
moratus propheta per spiritum praevidens, ad singularem secum exultationem,
et divinae laudis confessionem, omnes pariter admonet dicens'· ε « Confitean7
tur tibi populi, Deus, confiteantur tibi populi omnes ι terra dedit fructum
suurn. n Quod quidem si quis de terrenae segetis fructu accipiat, quid ad David
ista exhortatio laudis, quasi in diebus ejus terra inciperet fructificare, vel copio-
siorem fructum afferre? Isaac seminasse, et centuplum collegisse tanquam in ad-
mirationem divini beneficii meminit Scriptura, sed nullam inde gratiarum actio·

¹ Eccli„ cap. xv, v. 3. — ⁹ MS. Eine. - Inundavic Ed. Amb. — ³ Aliter spiritualis. ·-·⁴ Psalm. uvi, v, 6 , 7.

1 46

