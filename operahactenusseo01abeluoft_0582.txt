568 PETRI ABAELARDI

salsuginis. » Tabernacula mobiles domus sunt, nullaque stabilitate fixae, qualia
sunt pastorum vel peregrinantium obumbracula. His corpora nostra comparantur
morte adhuc dissolubilia, nec stabilitatem immortalitatis adepta. De qualibus
dicit Apostolus ¹ z « Si dissolvatur domus nostra terrestris, habemus in coelum
domum non manufactam a Deo paratam. » Dum ergo in his luteis et mortali-
bus corporibus sumus, in tabernaculis magis quam in domibus habitamus. Qui
ergo hic adhuc peregrinantes quasi tabernaculum habemus, quum ad coelestis Je-
rusalem patriam venerimus , domum potius habituri sumus. In cujus rei typo-
populus Dei primum habuit tabernaculum in deserto , et postea templum in Je-
rosolymis, terram adeptus promissionis, et maxima pacis jucunditate fruens sub
Salomone, qui ex nomine quoque suo , sicut et Jerusalem, ubi templum aedifi-
cavit , pacem praetendit, quae nusquam nisi in illa Jerusalem superna potest esse
vera. Scribens etiam ad Hebraicos Apostolus, mortale cujuslibet corpus taberna-
culo comparat dicens² : « Habemus altare , de quo non habent edere qui taber-
naculo deserviunt, >2 hoc est concupiscentiis carnis magis quam spiritui obe·
diunt, et ventri magis quam Deo famulantur. Terra salsuginosa loca sunt arida,
et sicca, quam perambulans diabolus requiem non invenit, qui in locis humen-
tibus dormit, sicut ad eumdem Job Dominus dicit. Onagri ergo tabernacula in
terra sunt arida, quia virtus abstinentiae in eis viget, quorum corpora fluxu
carnalium concupiscentiarum nequaquam sunt humida.

« Contemnit multitudinem civitatis. » Ad duo quae novissime dixerat duo sub-
jungit, quasi singula singulis reddens. Ad illud quidem : « Cui dedi in solitudine
domum, »istud refert quod nunc dicitur: α Contemnit multitudinem civitatis, >> id
est frequentiam saecularium hominum quae multos capit atque oblectat. Multi
quippe sunt vocati, sed pauci electi, et spatiosam et latam viam mortis multi
perambulant. Sunt qui timore vel necessitate aliqua commoti ad occulta solitu-
dinis se conferunt, et hoc ex coactione magis quam ex voluntate ,faciunt3 sicut in
Elia primo antiqui populi anachoreta, vel in Paulo postmodum primo heremita
factum esse legimus. At vero egregius est a saeculo recessus et Deo acceptus,
quum quis propter Deum relinquit mundum, nec tam eum mundus expellit,
quam ipse mundum rejicit. « Et clamorem exactoris non audit, » ac si diceret: Ex
hoc apparet eum in terra salsuginis habere tabernacula , quia quotidianae abs·
tinentiae moderatis jejuniis carnem domat, ut et concupiscentias reprimat, et
defectum naturae non incurrat. Importunus et quotidianus exactor in nobis ven
ter est, qui cibum a nobis exigendo quasi quotidie murmurat, et clamat: Affer,
affer! Hic quidem vocem moderatam habet in necessariis, sed clamorem intempe-

¹ Corinth. 11, cap. v, v. 1. m· ² Heb„ cap. xm, v. 10.

