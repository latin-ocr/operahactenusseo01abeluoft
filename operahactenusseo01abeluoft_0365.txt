SERMONES. 354

ΙΝ ANNUNTIATIONE BEATAE vlnelms MARIAE,

AD VIRGINES PARACLITENSES.

SERMO 1 .

Exordium nostrae redemptionis, hodiernus est conceptus dominicae matris.
Concepit Dominum femina, ut Creatorem pareret creatura. Communis quidem
salus haec est hominum, sed specialis gloria feminarum. Primus Adam de terra
plasmatus, non de femina est natus ε imo de ejus costa femina est formata.
Secundus Adam, ac prioris et omnium tam factor quam redemptor, nostri sexus
formam de femina decrevit assumere, ut in utroque sexu consisteret gratia ‚ sicut
in utroque praecesserat culpa, et eaedem naturae, per quas vulnus est inflictum ,
curationis afferrent medicamentum, et unde illata est plaga, inde mirabiliter
conficeretur cataplasma. Actorplagae diabolus, minister curationis angelus. De
quo nunc dicitur¹ ε « Missus est angelus Gabriel a Deo ‚ etc. » Serpens a dia-
bolo immissus, hic a Deo memoratur missus; ut', ex ipsa statim fronte le-
ctioniS, spe divinae gratiae saucii releventur ad nuntium salutis. Bene autem an-
gelus ex nomine designatur, quum dicitur Gabriel; ut quum idem referatur missus
ad Mariam, quem J‘am' superius evangelista dixerat missum ad Zachariam ‚ sic
et ista promissio complenda credatur, sicut illa completa jam noscitur. Unde
et ipse postmodum Angelus illam in hujus argumentum inducens z « Et ecce, »
inquit¹, « Elizabeth cognata tua, etc. >2 Quo vero mittatur, diligenter evange·
lista describit, quum ait³z « In civitatem Galilaeae, cui nomen Nazareth. » Civi—
tas quippe non paucorum, sed multorum est. Et ista curatio non unius languidi,
sed totius humani generis est futura. Et quia non singulorum hominum, sed
eorum tantum, qui in sua non ‘remanentes ignavia, de valle vitiorum migraturi
sunt ad montem virtutum, recte civitas ista memoratur esse de Galilaea. Quae
et bene Nazareth, hoc est βω, nominatur; ubi hodie ille flos conceptus est a
virga , de quo lsaias praedixerat* z κ Egredietur virga de radice Jesse, et flos de
radice ejus ascendet. » Qui etiam de semetipso ait³ : « Ego flos campi, et lilium.
convallium. n Ut ergo hunc florem virga illa producat, ad Virginem ipsam an-
gelus mittitur, qui eam ad hoc praeparet, et quasi quodam suae annuntiationis
sarculo ad foecunditatem excolat. Unde et post locum quo mittitur, de persona

¹ Luc„ cap. ι, v. 26. — ⁸ thid„ v. 36. — ³ lbid„ v. 26, - ⁴1saiae cap. xi, v. 1.- ⁵ Cant„ cap. n ‚ v. 1.

