IN NATALI- lNNOCENTUM SERMO. 593

qui erant in Bethlehem , etc. » Illusus a magis occidit innocentes qui illudere
nec peccare poterant. An illusum te, impie ‚ credis quia dolum conceptum
perficere nequis, et ordinationem'Dei tuo scelere praevenire non permitteris , et
prius illudere quam illudi, seducere quam decipi ‚ fraudem inferre quam erro-
rem pati? Usque adeo insensibilis factus es ‚ ut quem justitia non reprimit,
humanitas non commovet , ut his quos innocentes non dubitas parcere nequeat
crudelitas? Insanus in alios factus , in te ipsum crudelior es repertus, qui dum
filium Dei persequeris, tuorum filios occidis ; nec ipse filius tuus a tantae malitiae
crudelitate persistit immunis. Quo quidem cum caeteris interfecto, illusionis tuae
crudelitas incomparabilis in ludum proverbii conversa , titulum tibi quem me-
rueras inscriptum dereliquit , non a Pilato ‚ ut titulus Domini in ejus honorem
compositus, sed ab Augusto in illusione tui perpetua promulgatum. Unde et
Macrobius, Saturnalioram libro ΙΙ de Augusto et jocis ejus inter caetera sic me·
minit : « Quum audisset inter pueros quos in Syria rex Judaeorum Herodes in
tribunatu jussit interfici, filium quoque ejus occisum , ait : « Melius est Herodis
(ι porcum esse quam filium. υ Credebat quippe Augustus ipsum etiam Herodem
regem Judaeorum more populi sui a carne abstinere porcina, et ob hoc eum
nequaquam porcos occidere velle, a quorum usu decreverat abstinere ». Utrum
vero hoc scienter an per ignorantiam ad generale edictum regalis imperii sit
factum, non satis ex praedictis verbis liquide apparet. Potuit quippe fieri , ut qui
pro uno turbatus infante, ab omnibus verebatur, suum quoque filium suspica-
retur , per quem regnum amitteret , vel in eo dolorem aliorum leniri crederet ‚
et ob hoc etlam ipsum occidi furor immoderatus praeciperet, ut sic sceleris im-
mensitas in admiratione sui cunctos commoveret. Quod si eo ignorante, divino
J'udicio, quacunque occasione id actum , sit benedictus Deus qui impii gaudium
retorsit in ipsum , et quam¹ a proprio filio avertit, in maledictum germen ne-
quissimum convertit. Quem denique divina ultio in tantam insaniam dejecit,
ut quum ipse miserabilis mortis cruciatus ferre non posset , proprias sibi inferret
manus, ut qui tot innocentum vitam eripuerat, ipse suam , non alius, eripere
mereretur. A magis illusus, ab Augusto delusus , a se ipso interfectus, quas poe-
nas meruit , tam vitae perversitate quam perversitatis suae fine patenter edocuit.
Neminem malitiae suae praeconem tam certum habuit quam se ipsum.

Quod ejus tempore Christus nasceretur prophetia praedixerat, quod ejus
fraude Christus perderetur malitia ejus disponebat. Completum est quod pro-
phetia dixit, non quod dolus cogitavit3 non enim furere permissus, nisi prius
in AEgyptum Christus infans esset transmissus. Quum occultatus Christus in

⁴ uic necem aut simile aliquid deesse videtur.

1 75

