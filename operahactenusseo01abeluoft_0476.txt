462 PETRI ABAELARDI

veluti quum quod mortale erat fit immortale, et quod corruptibile et passibile
sive mutabile in contrarium vertitur.

Hunc quidem transitum et Evangelista considerans¹: α Sciens, » inquit, « JesuS,
quia venit hora ejus, ut transeat ex hoc mundo ad Patrem, etc. » Quid enim no-
mine Patris, nisi potentia divinae majestatis exprimitur? In hoc autem mundo,
hoc est in praesenti vita aerumnosa et misera , quasi impotens et infirmus secun-
dum fragilitatem assumptae humanitatis extiterat, et quasi a Patre, hoc est, di·
vinae potentiae virtute se humiliando descenderat, ac quodammodo recesserat,
minor etiam angelis in hoc effectus. Nunc autem in resurrectione omnem hanc
infirmitatem deponens, ad Patrem ascendere vel transire dicitur, quum jam in se
nihil infirmitatis vel potentiae retinet: sed totum quod habet, potentiae ac virtutis
est, ut quasi jam totus in Deum transit, qui jam non, ut caeteri homines, homo
proprie, id est animal. rationale mortale dicendus est. Quod et beatus Apostolus
diligenter attendens, quum electionem suam a caeteris apostolis distingueret, ad
Galatas scribens, ita exorsus est²t «Paulus non ab hominibus , neque per homi-
nem, sed per Jesum Christum, et Deum Patrem qui suscitavit eum a mor-
tuis, etc. » Caeteri quippe apostoli, ut beatus meminit Augustinus³, a Christo
tanquam homine, id est adhuc mortali, sunt electi. *Hic vero postmodum
Christo jam quasi toto Deo facto, id est jam divinitus magis quam humanitus
in perpetuum vivente, singularem sortitus est electionem. Quod quidem, ut ita·
dicam, deificationem, et immortalitatis gloriam statim Apostolus exponens , ait:
«Qui suscitavit eum a mortuis. » Et attende quod juxta hanc immutabilitatis et
stabilitatis gloriam, quam a die resurrectionis in Christo humanitas est adepta,
non incongrue tam dies ipsa resurrectionis quantum ascensionis Domini, quae
jam non de mortali et mutabili, sed de immortali et immutabili celebrantur,
feriarum variationem non habent, sed in eadem feria semper observantur. Cae-
terae vero Christi solemnitates a die conceptionis ejus usque ad Pascha, sicut
et sanctorum quaelibet festivitates per ferias variantur, ut modo videlicet in prima
feria , modo in secunda vel in alia celebrentur.

Solet nonnullos movere, cur dies dominicae passionis, quae maxime nostram
operata est salutem, celebritatis non habeat exultationem, sed in moerore potius
quam in laetitia peragatur: praesertim quum singulorum passionibus sancto-
rum festivam jocunditatem Ecclesia persolvat. Ad quod respondendum arbitror
pro dominicae resurrectionis gloria, quae tertio die passioni succedit, diligenter
ab Ecclesia id esse constitutum, ut quo major praecesserit in nobis de passione
Domini compassio, gratior de resurrectionis gloria sequatur exultatio. Unde et

¹ Joan.‚ cap. ,xm , v. 1. -—- ² Galat„ cap. 1, v. 1. —- ⁸ Expos. Epist. ad Galae„ opp. t. ΙΙΙ, part. 11, col. 943.

