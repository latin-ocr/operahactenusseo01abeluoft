230 · PETRI ABAELARDI

« scripturarum ardor erat incredibilis, semperque cantabat ε t( ln corde meo
« abscondi eloquia tua , utnon peccem tibi ¹..» Et illud de perfecto viro² : « Et in
« lege Domini voluntas ejus, et in lege ejus meditabitur die ac nocte , etc. » « A
« mandatis tuis intellexi ³. υ Denique, quum et me Romam cum sanctis pontifi·-
cibus Paulino et EpiphaniO, ecclesiastica traxisset necessitas, et verecunde
nobilium feminarum oculos declinarem : ita egit, secundum Apostolum¹⁵, « im·
« portune opportune, » ut pudorem meum sua superaret industria. Et quia
alicujus tunc nominis esse existimabar super studio Scripturarum, nunquam
convenit, quin de Scripturis aliquid interrogaret, nec statim acquiesceret , sed
moveret e contrario quaestiones , non ut contenderet, sed ut quaerendo disceret
earum solutiones, quas opponi posse intelligebat. Quid in illa virtutum, quid
ingenii invenerim , vereor dicere , ne fidem credulitatis excedam, et tibi majo·
rem dolorem incutiam, recordanti quanto bono carueris. Hoc solum dicam ,
quod quidquid in nobis longo fuit studio congregatum , et meditatione diuturna
quasi in naturam versum , hoc illa libavit , didicit , atque possedit : ita ut post
perfectionem nostram, si in aliquo testimonio scripturarum esset oborta con-
tentio , ad illam judicem pergeretur. Et quia valde prudens erat, sic ad interro-
gata respondebat , ut etiam sua non sua diceret, sed vel mea, vel cujuslibet
alterius z ut in eo ipso, quod docebat, se discipulam fateretur. Sciebat enim
dictum ab Apostolo ²⁵ : « Docere autem mulieri non permitt03 » ne virili sexui,
et interdum sacerdotibus, de obscuris, et ambiguis sciscitantibus, facere vide-
retur injuriam. Absentiam nostri mutuis solabatur alloquiis , et quod carne non
poteramus, spiritu reddebamus : semper obviare epistolis , superare officiis ,
salutationibus praevenire. Non multum perdebat absentia , quae jugibus sibi lit-
teris jungebatur. In hac tranquillitate , et Domini servitute , haeretica in his pro·
vinciis exorta tempestas cuncta turbavit3 et in tantam rabiem concitata est,
ut nec sibi, nec ulli bonorum parceret, et quasi parum esset, hic universa
movisse, navem plenam blasphemiarum romano intulit portui , quum venenata
spurcaque doctrina Romae invenerit, quos induceret. Tunc sancta Marcella, quae
diu se cohibuerat, ne per aemulationem quippiam facere videretur, postquam sen-
sit fidem apostolico ore laudatam in plerisque violari, ita ut sacerdotes quoque,
et nonnullos monachorum, maximeque saeculi homines in assensum sui traheret,
ac simplicitati illuderet episcopi, qui de suo ingenio caeteros aestimabat, publice
restitit , malens Deo placere quam hominibus.... Damnationis haereticorum haec
fuit principium , dum adducit testes , qui prius ab eis eruditi, et postea ab hae-

¹ Psalm. cxvin ‚ v. 1¹. -— ² Psalm. 1, ν. 9. - ³ psalm. cxviu, v. 104. -— ⁴ ῙῙ Tim„ cap. ιν. —⁸1 Tim„
cap. n, v. 12.

,Δ

