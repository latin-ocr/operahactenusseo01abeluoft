656 PFTRI ABAELARDI

imaginem suam, ad imaginem Dei creavit illum. » Dicant Judaei si possunt , vel
nobiscum fateantur in una divinitatis essentia pluralitatem personarum magis
quam rerum esse. Quod diligenter Propheta considerans ad distinctionem per-
sonarum faciendam, dicit pluraliter « faciamus; » ad unitatem vero Dei assi·
gnandam subjunxit singulariter, « et creavit Deus hominem, etc. » Quasi ergo
aliquis secum loquens se et rationem suam quasi duo constituit quum eam con-
sulit, sicut Boetius in libro de Consolatione Philosophiae, vel Augustinus in libro
Soliloquc'oram. Sic Deus Pater ad creationem hominis tam Sapientiam quam
Bonitatem, hoc est Filium et Spiritum sanctum quasi invitans dicit: Faciamus,
eum talem et tantum, ut imago nostra sit vel similitudo. Quae quidem creatio
quam excellens sit, et caeteris supra positis longe superior, ipsis quoque-verbis
exprimitur tanquam in consilio quodam collatis ad magnum aliquid faciendum
’ quum dicitur : « Faciamus.» In caeteris vero creationibus non ita dictum est, sed
solummodo ut fiat hoc vel illud, vel terra sive aqua hoc vel illud producat.
Quum autem homo commune nomen sit tam viri quam feminae, quum sit
utrumque animal rationale mortale; unde et in sequentibus quum dicitur « quia
creavit Deus hominem, » statim subinfertur, « masculum et feminam creavit
eos, υ intelligimus virum ad imaginem Dei creatum, feminam vero ad similitu-
dinem. De viro quippe Apostolus ait¹ : «Vir quidem non debet velare caput
suum , quia imago et gloria Dei est. » Hoc est, gloriosior et pretiosior ejus simi-
litudo. Distat autem inter imaginem et similitudinem, quod similitudo rei potest
dici quod convenientiam aliquam habet cum ipsa, unde simile illi diei queat.
Imago vero expressa tantum similitudo dicitur , sicut' figurae hominum quae per
singula membra perfectius eos repraesentant. Quia ergo vir dignior quam semina
est , et per hoc Deo similior, imago ejus dicitur; femina vero similitudo, quum
ipsa etiam sicut vir per rationem et immortalitatem animae Deum imitetur. Vir
autem hoc insuper hahet quo Deo similior fiat, quod sicut omnia ex Deo habent
esse , ita ex uno viro secundum traducem corporis tam femina ipsa quam totum
genus humanum initium habet. Si quis autem diligentius ac perfectius hanc
imaginem vel similitudinem Dei, ad quam homo factus dicitur, considerare velit
juxta ipsarum personarum distinctionem, videbit hominem ipsum tam Patris
quam Filii vel Spiritus sancti ex sua conditione similitudinem maximam adeptum
esse. Constat quippe Deo Patri, qui a seipso non ab alio esse habet , juxta hanc
ejus proprietatem , id quod ad potentiam pertinet divinam specialiter adscribi3
sicut et Filio, qui ejus Sapientia dicitur, quod sapientiae est; et Spiritui sancto,
qui amborum Amor vocatur et proprie Caritas dicitur, id quod ad bonitatem

·¹ Corinth. I, cap. ζμ, ν. 7.

