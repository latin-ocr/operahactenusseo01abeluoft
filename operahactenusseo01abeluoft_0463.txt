IN PASSIONE DOMINI SERMO. ' 449

mundi pretium ponere. Ad cumulum malitiae tuae, ipsos conceptae proditionis
gradus intuere, ut nullam abominationem impudentiae deesse cognoscas pro-
ditioni tuae. Ipsa nocte qua tractabas eum tradere, ad coenam praesumens acce-
dere , in ejus parapside , manum sceleratam et tanquam ipsius sanguine cruen-
tatam inserere non timuisti, ut hoc facto quasi teste tuae conscientiae bonae
omnem suspicionem a te removeres. Consors in participatione tam veteris quam
novi paschae , ac deinceps in ipsa traditione eum ut magistrum salutans, et ut
lupus agnum osculans, fili perditionis, a mansueto patre audis ε « Amice, ad quid
venisti? >1 Amice quidem, non amans, sed amate, non diligens, sed dilecte,
quantum ad exhibitionem familiaritatis et amicitiae. « Ad quid, » inquit, « venisti? »
tanquam si diceret: Attende, miser, quantam sine causa praesumis execrationem ,
quum praedictis gradibus ad conceptam pervenis proditionem. In quo et Do-
minus signum proditionis detestans, ait : « Juda, osculo filium hominis tradis? υ
Hoc est: Cur, infelix , osculum in signo proditionis elegisti, quod inter inimicos
etiam summa foederatio solet esse pacis? Infelicissime omnium hominum , bonum
tibi esset si natus non fuisses , quia more abortivorum in utero moriens, gravissi-
mam non meruisses poenam!

α Videntes autem hi, qui circa ipsum erant, quod futurum erat, dixerunt ei:
« Domine, si percutimus in gladio? » Simon ergo Petrus ardentior caeteris haben's
gladium , eduxit eum, et percussit servum pontificis, et abscidit ejus auriculam
dexteram. Respondens autem Jesus ait : «Sinite usque huc. υ Et quum tetigisset
auriculam ejus, sanavit eum. » Quaerunt alii a Domino , utrum percutiendo de·
beant eum vindicare. Non sustinet Petrus responsum, ut audiat documentum3
nec mensuram habet amor vehemens, nec immensa caritas attendit quid exce—
dat. Noverat dominicae mansuetudinis patientiam , quem jam olim praedicentem
suam passionem quum secreto correpsisset, dicens : « Propitius esto tibi, Do-
mine, ne fiat hoc, υ audivit ab ipso : « Vade post me, Satana‚ non sapis ea quae
Dei sunt¹. » Noverat et qui generaliter ipse discipulis praeceperat, dicens²z
«Audistis quia dictum est: « Oculum pro oculo, dentem pro dente.» Ego autem dico
vobis non resistere malo. Sed si quis te percusserit in dextra maxilla tua, praebe
ei et alteram. υ His et similibus patientiae documentis Petrus instructus noverat,
Dominum nequaquam hanc ei vindictam concessurum. Ne ergo reus inobedientiae
percutiendo fieret, si hoc responsum expectaret, praevenit ipsum ‚ tanquam aliis
in hoc quid agerent, praebens exemplum, utpote princeps vel primus eorum :
ut sicut Judas ex adversa parte dux erat ad malitiam, sic iste in acie Domini
dux fieret ad vindictam. Dum ergo alii quaerunt an percutiant, iste ‚percutere

¹ Matth„ cap. xvi, v. 23. -— ² Manli„ cap. v, v. 38 ‚ 39. ›
1 . 57

