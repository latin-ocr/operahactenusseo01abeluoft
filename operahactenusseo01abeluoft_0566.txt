552 PETRI ABAELARDI

et vos longe amplius domini vestri sponsis debere, quam servis, et eas apud
sponsum proprium plus posse quam servos agnoscatis. Inter ipsas quoque san·
ctimoniales haec in eleemosynis adhibenda est discretio, ut quae majori pauper-
tate sunt oppressae, majori subsidio sustententur. Sunt enim monasteria femina-
rum sicut et monachorum antiquitus a potentibus saeculi fundata , vel copiosis
possessionibus ditata. Hoc vero monasterium noviter constructum, nec a divite
quodam fundatum est, nec possessionibus ditatum. Quod tamen in divinis offi-
ciis, et disciplina regulari non minori studio perseverare quam caetera Dei gratia
novimus. Sed novella ejus adhuc et tenera plantatio vestris, ut crescat, colenda
est eleemosynis. Eligendi vobis sunt pauperes⁷ et eleemosyna qua regnum coelo-
rum emere vultis, non temere cuilibet porrigenda3 sed sudet, sicut scriptum
est, eleemosyna in manu tua, donec invenias qui dignus sit, donec tibi occurrat
ubi eam possis bene collocare, quam in pretio tantae rei vis ponere. Conside-
randi sunt pauperes, qui te possint meritis suis et orationibus illuc introducere3
quia stultum est ab illis aeterna tabernacula sperare, qui ut ea obtineant minime
seu parum laborant, qui coactione magis quam voluntate sunt pauperes, rebus
potius quam spiritu, inviti potius quam spontanei. « Incarcere eram¹, » Domi-
nus inquit, « et venistis ad me. n Nonnulla misericordia est eis etiam subvenire,
qui in carceribus hominum inviti tenentur; sed maxima est his subvenire, quae
se sponte Domini carceribus in perpetuo mancipaverunt, donec sponso occur-
rentes cum ipso intrent ad nuptiaS‚ sicut ipsemet sponsus asserit dicens* : « Et
quae paratae erant intraverunt cum eo ad nuptias, » ut illuc videlicet quasi uxo-
res assidua cohabitatione fiant, quae hic extiterunt tanquam sponsae. Ad quam
quidem coelestium societatem nuptiarum et aeterna tabernacula, ipsae vos meritis
et intercessionibus suis sponsae secum introducant , ut illic per eas percipiatis
aeterna, quae hic a vobis suscipiunt temporalia, praestante ipso earum sponso

Domino Jesu Christo, cui est honor et gloria, per infinita saeculorum saecula.
Amen.

’ Matth.. cap. xxv, v. 36. -» ¹1bid.‚ v. 10.

