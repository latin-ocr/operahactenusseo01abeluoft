302 PETRI ABAELARD1

Cunctis laudantibus , homo ne taceas ,
Quum laudes Domino pro cunctis debeas.
Urgeris singulis ex beneficiis ,

Ut grates laudibus solvas continuis.

Perenni Domino , etc,

XII.

l'n altum orbita solis jam ducitur ,
Calorque proficit quo mundus alitur,
Lux primum, deinde calor infunditur , ·
Quum fidem caritas in nobis sequitur.

Hanc lucem' fidei sol verus attulit ‚

In carne Verbum nos quum visitaverit,
Coelum fortissimum amoris attulit

Hac hora Spiritus quem Verbum miserit.

Hinc recte Spiritus in igne visus est
Super apostolos , quum hoc largitum est ;
Nam ignis amor est qui mentes animat ‚
Ut testam luteam ignis corroborat.

Perenni Domino, etc.

XIII.

Plena meridie lux solis radiat ,
Plenusque calor est quo mundus aestuat.
Beatitudinis haec est perfectio,

Quum ipsa Dei nos incendet visio.

'Cujus quo fuerit major cognitio,
Major in singulis erit dilectio ‚
Quem nihil aliud erit conspicere ,
Quam vera perfrui beatitudine.

Felices oculi, beata lumina ,

Quibus concessum est hac frui gloria.
Hujus te supplices rogamus, Domine,
Loca vel ultima da nobis curiae.

Perenni Domino, etc.

XIV. ’

Deus qui corpora creas et animas,

Et cibis propriis utraque recreas ‚

Tibi tam corpora psallant quam animae ,
Esse qui tribuis illis et vivere.

Ignosce, Domine, nostris excessibus ,⁶
Si plus quam decuit gulae indulsimus ;

¹ Certe sayinat. -- ¹ Male Cod. prodii.

Immo piissime quia sic fecimus
Tam-hoc quam caetera condona , quaesumus.

Hoc primi vitio parentes exulant, ¹
Et crebris posteros aerumnis implicant.
Hoc naturaliter est nobis insitum,

Et quasi filiis haereditarium.

Immoderatior et inter epulas

Si quid addiderit culpae loquacitas,
Id quoque tuum est tuis ignoscere,
Qui nobis spatium reservas veniae.

Tuum est gratiam dare supplicibus ,
Qua sibi temperet ab his et talibus.
Tuum est omnibus modum praefigere
Atque praecipitem naturam regere.

peregrinantibus nobis viaticum

Da necessarium , tolle superfluum ;
Sit quae non on’eret supellex modica ,
Ne tarde profugis occurrat patria.

Quis in exilio quaerat delicias?
Vel nudus utinam hinc tandem exeat.
Nudeque naufragum haerentem tabulae
Cautes excipiant saxoso littore.

Qui spiritalibus se cibis praeparat‚
Non quaerit qualibet stercus conficiat.
Coelesti pane qui saginans· animam
Ventris rugitibus non parat similam.

Quem verae poculum vitis inebriat,
Vini dulcedine gulam non incitat ,
Regum deliciae, non Christi pauperum ,
Sollicitudines sunt istae gentium.

Terrena cogitant hi, non coelestia;
Ponunt exilium sibi pro patria3
Sortem cum bestiis hic suam faciunt,
Et tales miseri comites eligunt.

Averni facilem descensum appetunt,
Arduum coelorum callem refugiunt.
Ventre et pectore repentes penitus
Se jam attollere valent nullatenus.-

Ut pronas corpore natura bestias,
Sic istos animo fecit edacitas.
Bacchi vel Cereris templis assidui ,
In caerimoniis sunt ventris prodigi².

