664 PETRI ABAELARDI

diversis usibus ea quae ad unum minime valent, ad aliud commoda sunt, ut ,
sarmenta praecisa quae fructui vitis nocerent si in ea remanerent, ad faciendum
ignem vel ad alias necessitudines non inutilia sunt. Denique quanto amplius vita
11366 periculosior vel magis poenalis habetur, tanto ardentius illa expetitur quae
ab „his omnibus immunis exsistit. Quid autem proprie bonum ac per se, scilicet
sine adjectione, vel quid malum sive indifferens dicatur, in secunda collatione
nostra, quantum arbitror satis, est definitum. ’

Ι)6 creaturis autem nonnulla est quaestio, utrum videlicet, ut quibusdam vi-
detur, quidquid est et creator non est, creatura dicatur; an solae substantiae,
non etiam earum accidentia dicendae sint creaturae, an res etiam aliquae sicut
est sessio. Non enim quum aliquem sedere accidit, quamdam rem tunc dicimus
6556 quae prius non fuerit, vel quamdam rem periisse quae prius in stante
fuisset. ’

« Et factum est vespere. » Sicut in caeteris diebus tali vfine opera eorum sic
concludit, ut nihil supra intelligendum sit quod ad opera uniuscujusque diei
pertineat, ita et de hac die intelligendum videtur, ut nihil seilicet supra id quod
dictum est ad operationem hujus diei pertinere dicatur, sed statim primis paren-
tibus creatis, totam operationem hujus sextae diei consummatam esse. Unde
quod in sequentibus additur de prohibitione ligni facta , vel transgressione prae·
cepti, et de ejectione paradisi, vel impositione nominum quam Adam fecit, vel
si qua sunt alia, non necesse est haec omnia nos profiteri sexto die haec facta;
praesertim quum incertum sit quanto temporis spatio illi parentes in paradiso
perstiterint, ut haec scilicet omnia quae postea referuntur ibi facta fuisse, peragi
possent ante ipsorum dejectionem. Quod enim multis annis vel diebus ante
transgressionem in paradiso fuerint, tam auctoritas quam ratio habere videtur,
sicut postmodum 1060 5110 ponere decrevimus.

« Dies sextus. » Quod in sex diebus opera sua Deum consummasse propheta
retulerit non vacat a mysterio , ut videlicet perfectioni operum ipsa quoque nu-
meri attestaretur perfectio : hic quippe numerus qui senarius dicitur inter 605
numeros qui persecti dicuntur primus occurrit. Tres quippe numerorum species
secundum computationem partium suarum distinguuntur3 quum videlicet alii
perfecti, alii abundantes, alii dicantur diminuti. Perfecti 11610 sunt quorum
partium computatio summae totius adaequatur : verbi gratia, senarius mediam
partem habet ternarium, tertiam binarium, sextam unitatem : quibus quidem
ad invicem ita junctis ut dicas , unus , duo , tres , solum perficit* senarium. Abun-
dantes vero numeri dicuntur quorum computatio partium ipsos excedens majo·
rem reddit numerum, ut duodenarius : hujus quippe senarius media pars est,
quaternarius tertia, ternarius quarta, binarius sexta, unitas duodecima3 quae

