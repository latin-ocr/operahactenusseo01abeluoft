ΙΝ CIRCUMCISIONE DOMINI SERMO. 375-

nondum gentilem populum vocare Deus decreverit, sed tantum judaicum. ’ In
plenitudine vero temporis gratiae, quum gentilem quoque populum sua vocatione
dignaretur DeuS, ut Ecclesiam in ‘duos populos dilataret, et eos sibi capiti in uno
corpore conjungeret, et magna invicem concordia ligaret, illam legalium obser·
vationum maceriam removit, quae inimicitias pepererant, ut sic eos adinvicem
vinculo caritatis colligaret. Quam quidem divini consilii providentiam summus
Ecclesiae doctor et specialis gentium magister ad Ephesios scribens his aperit
verbis¹: «Propter quod memores estote, quod aliquando vos gentes eratis in
carne,-qui dicimini praeputium, ab ea quae dicitur circumcisio in carne manu-
facta, quia eratis illo tempore sine Christo, alienati a conversatione Israel, et
hospites Testamentorum, promissionis spem non habentes; sine Deo in hoc
mundo. Nunc autem in Christo Jesu, vos qui aliquando eratis longe, facti estis
prope in sanguine Christi. Ipse est enim pax nostra, qui fecit utraque unum,
et medium parietem maceriae solvens inimicitias in carne sua, legem mandato-
rum decretis evacuans3 ut duos condat in semetipsum, in unum novum homi·
nem , faciens pacem, et reconciliet ambos in uno corpore Deo, etc. » Judaei
quippe quasi peculiaris populus Dei de legitimis suis gloriantes , quandiu lex
statum suum obtineret, semper gentes despicerent, nec se illis aequari pateren-
tur. Qui-etiam post Evangelium de praeterito statu legis adeo intumescebant, ut
hoc sibi privilegio singularem in Ecclesia praerogativam vindicarent, Ad quam
quidem superbiam maxime reprimendam Apostolus frequenter in epistolis opera
legis et ejus gloriationem deprimere vel extenuare compellitur, et ea omnino
removere decrevit3 ne videlicet de his Judaei gentibus insultarent, aut gentes
eorum legi se subdere prorsus dedignarentur, de qua illi maxime adversus eos
gloriabantur. Quam quidem Apostoli discretionem iu tantum postea sancti patres
aemulati sunt, ut quum in gentibus ecclesiasticas dignitates secundum pristinos
civitatum gradus ordinarent, in illo Hierosolymam honore illam quondam Dei
egregiam civitatem extulerunt3 imo ipsam adeo depresserunt, ut eam metro-
poli subjugarent: ne forte privilegio civitatis suae vel templi gloriari superbus
ille posset populus, sicut nec vel caerimoniis suis. Unde nec in illis parascevae
solemnis orationibus, quum pro gentilibus et hereticis quoque sive schismaticis
genua flectamus, solos in hoc Judaeos praeterimus, qui genu flexo illudentes
Domino dicebant: « Ave, rex Judaeorum. »

Sicut autem lege cessante, perfectior Evangelii doctrina successit, ita post cir·
cumcisionem, baptismi subiit sacramentum, quod tam viros quam feminas aeque
sanctificat, et eum jam venisse demonstrat, qui nos a peccato penitus abluat,

¹ Ephes„ cap. n, v. 11 et sq.

