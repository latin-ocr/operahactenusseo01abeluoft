472 PETRl ABAELARDI

tibus et ad satisfactionem paratis, omnem eis vindictam relaxamus, ut jam eos
in nullo penitus pro his punire velimus. Alioquin non sunt digni venia quandiu
impoenitentes in sua persistunt malitia, nec debere volumus , ut quandiu tales
sint, a poena penitus absolvantur z nec nos velle convenit quod scimus fieri non
posse, vel minime convenire. Sed dicis, qua ratione his qui jam vere poenitent,
nec in peccato persistunt, poenae pro peccato debeantur, maxime illae quae sunt
damnationis aeternae? Aut si jam non debentur, quomodo dimitti possunt? Sed
profecto quum nullum peccatum credatur impunitum, nequaquam a debito
poenae ipsi etiam poenitentes prorsus sunt absoluti : ut si non damnatoriis,
saltem purgatoriis in hac vita, sive in futura, subjaceant poenis. Quarum quidem
poenarum, futurae scilicet vitae, quamlibet graviorem esse beatus asserit Augu-
stinus¹, quam quaecunque poena sit vitae praesentis. Has ergo poenas, quae adliuc
poenitentibus debentur, nobis dimitti postulamus, ne de magnitudine ipsarum
per impatientiam ad peccata relabamur, sicut illi faciunt, qui supra id quod
possunt tentati, succumbunt victi : a quo quidein patientiae defecta, dum pro·
bamur in adversitatibus, liberari precamur, quum subditur ε « Et ne nos inducas
in tentationem. » Talem temperantiae virtutem rogat , ne suggestionibus volu-
ptatum praebeat assensum. Tale est ergo : « Ne inducas nos in tentationem, » ac
si dicatur ε Ne permittas nos ita tentari, ut in adversitatibus deficiamus, vel
pravis concupiscentiis succumbamus victi. « Sed libera nos a malo, » hoc est da
fortitudinem et robur animi invictum ad adversa quaelibet toleranda, ne motu
aliquo vel pusillanimitate declinemus a rectitudine. Notandum vero quod, velut
beatus meminit Augustinus in Enehiridionii cap. cxw’ , septem has petitiones,
quas Matthaeus distinxit, Lucas in quinque, quas posuit, breviter comprehendit.
Lucas quippe in duabus primis petitionibus , quas et ipse ponit, hoc est :
« Sanctificetur nomen tuum, et adveniat regnum tuum , » tertiam comprehendit
quam Matthaeus distinguit, scilicet : «Fiat voluntas tua, » tanquam arbitremur
illa non fieri, nisi hoc etiam compleatur. Ultimam vero, quam Matthaeus sup-
ponit, et Lucas tacet : «Sed libera nos a malo, » ita ex praecedenti pendere
Lucas autumat, ut illi in unam petitionem sit conjungenda. Quod et ipsa innuit
conjunctio, α sed, » interposita. «Amen , » id est fiat.

¹ Opp. t. Vl, col. 29¹. -— ' opp. ι. Vl ‚ col. ‘239 ‚ 240.

