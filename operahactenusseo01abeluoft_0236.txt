222 PETRI ABAELARDI ET HELOISSAE

in capitulo, quater in anno ad minus; et ut status tam obedientiarum quam
prioratuum a claustralibus cognoscatur, compotus redigatur in scriptis : ita quod
conventus penes se retineat unum scriptum , et abbatissa aliud.

De sanctimonialibus. —- Propter scandala, quae ex monialium conversatione
proveniunt, statuimus de monialibus nigris, ne aliquod depositum in domibus
suis recipiant ab aliquibus personis, maxime arcas clericorum vel laicorum ,
causa custodiae, apud se minime deponi permittant. Pueri et puellae, quae solent
ibi nutriri et institui, penitus expellantur. Omnes communiter comedant in re-
fectorio, et in dormitorio solitariae dormiant. Camerae omnes monialium de-
struantur, nisi aliqua per inspectionem episcopi necessaria retineatur ad infir·
mariam faciendam, vel alia de causa , quae episcopo justa et necessaria videatur.
Item moniales nullatenus exire permittantur , vel extra pernoctare, nisi forte ex
magna causa , et raro : et abbatissae injungatur , ne aliter permittat egredi mo-
niales. Et si aliquando abbatissa ex justa causa alicui permittat, eidem injungat .
quod sine mora revertatur, et det ei sociam non ad voluntatem suam, sed quam ’
viderit expedire. Ostia suspecta et superflua obstruantur. Circa hoc autem epi·
scopi diligentiam adhibeant et curam per se et lzer ministros suos , et vitas et
conversationes ipsarum tali-ter restringant, quod per eorum diligentiam scan-
dala, quae de earum vita in praesenti proveniunt, sopiantur.

De sororibus non emittendis. -Sorores nostrae non egrediantur , nisi forte
mittantur de claustro ad claustrum moraturae ad minus per annum. Verum , si

evidens necessitas ingruerit, propter quam oporteat aliquam egredi, fiat de li-
centia praemonstrensis abbatis, dum tamen sine gravi periculo ejus possit expe-
ctari assensus. Si quis abbas aliquam aliter emiserit , 'puniatur secundum
quantitatem excessus , arbitrio capituli generalis , et maxime si scandalum emer·
serit de sorore emissa. Tempore vero guerrarum, liceat cuilibet abbati sorores
sihi subditas ad loca tuta transferre. Quod si aliter fuerit, abbas, sub quo hoc
contigerit , per annum continuum in feria sexta jejunet in pane et aqua.

De sororibus non reecpiendcir. — Quoniam instant tempora periculosa, et eccle-
siae supra modum gravantur, communi consilio capituli statuimus , ut amodo
nullam sororem recipiamus. Si quis autem hujus statuti transgressor extiterit ,
abbatissa sua sine misericordia punietur.

Item de sororibus non recspl'endcir. —Nulla soror de caetero recipiatur in
ordine, nisi locis illis qui sunt ab antiquo recipiendis sororibus perpetuo de-
putata.

De testimonio sororum recipiendarum. —Si mulieres aliquae , ex antiqua con-
cessione facta, eis ante institutionem editam de sororibus non recipiendis , re-
cipi voluerint in sorores , nullomodo recipiantur , nisi probaverint vel per

