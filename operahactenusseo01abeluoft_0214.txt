200 PETRI ABAELARDI ET HELOlSSAE

ipsum illis est cultus , quod sunt incultae. Quaecunque igitur hunc appetit cultum
vel non renuit oblatum, castitatis perdit testimonium. Et quaecunque talis est ,
non se religioni praeparare , sed fornicationi credatur, nec tam monialis quam
meretrix censeatur, cui et ipse cultus est tanquam lenonis praeconium , qui in-
cestum prodit animum, sicut scriptum'est ¹ ε « Amictus corporis, et risus den-
tium , et ingressus hominis enuntiant de illo. » Legimus Dominum in Joanne ,
ut jam supra meminimus, vilitatem seu asperitatem vestium potius quam escae
commendasse atque laudasse : « Quid exiistis , » inquit² , « in desertum videre?
hominem mollibus vestitum? » Habet enim nonnunquam usus pretiosorum ci-
borum utilem aliquam dispensationem , sed vestium nullam. Quae videlicet vestes
quanto sunt pretiosiores, tanto carius custodiuntur, et minus proficiunt, ,εἰ
ementem amplius gravant, et prae subtilitate sui facilius possunt corrumpi, et
minus corpori praebent fomenti. Nulli vero panni magis quam nigri lugubrem
poenitentiae habitum decent ‚ nec adeo sponsis Christi pelles aliquae conveniunt,
sicut agninae : ut ipso quoque habitu agnum sponsum virginum indutae videan-
tur, vel induere moneantur. Vela vero earum non de serico, sedbde tincto ali-
quo lineo panno fiant. Duo autem velorum genera esse volumus, ut alia sint
scilicet virginum jam ab ipso consecratarum, alia vero minime. Quae vero pu-
dictarum³ sunt virginum, crucis sibi signum habeant impressum; quo scilicet
ipsae integritate quoque corporis ad Christum maxime pertinere monstrentur,
et sicut in consecratione distare a caeteris , ita et hoc habitus signo distinguan-
tur, quo et quique fidelium territi, magis abhorreant in concupiscentiam earum
exardescere. Hoc autem signum virginalis munditiae in summitate capitis can-
didis expressum filis virgo gestabit, et hoc nullatenus, antequam ab episcopo
consecretur , gestare praesumat. Nulla autem alia vela hoc signo insignita sint.
lnterulas mundas ad carnem habeant , in quibus etiam cinctae semper dormiant.
Culcitrarum quoque mollitiem vel linteaminum usum infirmae ipsarum non ne-
gamus naturae. Singulae vero dormiant et comedant. Nulla penitus indignari
praesumat, si vestes vel quaecunque alia sibi ab aliquibus transmissa , alii, quae
amplius indiget, concedantur sorori3 sed tunc maxime gaudeat , quum in so-
roris necessitate fructum habuerit eleemosynae, vel se respexerit non solum sibi,
sed aliis vivere. Alioquin ad sanctae societatis fraternitatem non pertinet, nec
proprietatis sacrilegio caret. Sufficere autem ad corpus contegendum credimus
interulam, pelliceam, togam, et quum multum exasperaverit frigus, insuper
mantellum. Quo videlicet mantello pro opertorio quoque uti Jacentes poterunt.
Oportebit autem pro infestatione vermium vel gravamine sordium abluendarum,

¹ Eccli.‚ cap. xix, v. 27. -— ² Matth.‚ cap. x1,v. 8. -- ³ Sic edit. Amb. Legendum forte praedictarum.

 

