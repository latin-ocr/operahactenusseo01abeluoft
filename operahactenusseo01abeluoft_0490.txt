476 PETRI ABAELARDI

IN OCTAVA ⁸ASCENSIONIS⁴

SERMO XVI .

Α minimis Dominus inchoans, ut ad majora perveniat, tanquam a minore ad
majus argumentum ducens , fidem ex infimis astruit summis; ut quum in istis
magna viderimus, in illis talia mirari desistamus. Unde contra infidelium errores
de his, quae in seipso mirabiliter gessit, quaedam in creaturis exempla praemisit ,
quibus quaelibet haereseos schismata scindi ac dissipari possint. Verbi gratia, ’
partum virginis adeo nonnulli abhorruerunt haeretici, ut dicerent ε Si virgo
peperit, phantasma fuit. Cujus quidem erroris vulneri medicamentum Dominus
apponens , nonnunquam equas, ut beatus in Cz’vc'tate Dec· asserit Augustinus¹, a
spiritu ventorum concipere facit3 quo mirari desistamus, si ex Spiritu sancto
virgo conceperit. Corvos quoque in osculo concipere et nunquam coire , plu·
ribus non esse ignotum novimus. Apes quoque sine detrimento suae integritatis
fructu'non privantur prolis. Quotidie insuper ex insensibilibus et vilissimis rebus,
vermes innumeros, et animantium diversa genera procreari videmus. Unde nec
vermi comparari Dominus dedignatur, cui dicitur²z «Noli timere, vermis Jacob.»
Qui etiam de semetipso dicere non erubescit³ : « Ego-sum vermis, et non homo.»
Desperationem quoque resurrectionis phoenicis defuncti saepius in tanta vivificatio
tollit. Denique et Domini ascensionem raptus Eliae praecessit, qui mortale
adhuc corpus et corruptibile gestans, curru igneo translatus est in paradisum⁴.
Constat ignei elementi naturam caeteris longe subtiliorem esse atque leviorem.
Si ergo Eliae corpus adhuc terrena gravitate ponderosum illa ignis levitas susti-
nere, nec comburere potuit, quid mirum si Christi vel nostra corpora jam
immortalia facta, nec tam animalia quam spiritualia dicenda, illud quoque
igneum et supremum coelum, quod agnis contegi constat, conservare possit
illaesa Ξ)

Quoniam autem ad ascensionis dominicae fidem, Eliae translationem indu-
ximus, juvat denique mysterium hujus ascensionis ab Elia sumere. Quem
ergo rectius Elias ex ipsa quoque nominis interpretatione vel affinitate, quam
Christum verum animarum solem figurat? De quo, ut beatus meminit Grego-
rius⁵, in cantico Habacuc prophetae ⁶ ita continetur: « Elevatus est sol, et luna

¹ Lib. XLI, cap. vi , Opp. t. Vll , col. 624. — ³ lsaiae cap. 11, v. 11. — ⁸ Homil. in Evany. lib. 11 , cap. xxix ‚
cap. xm, v. ¹4. -- ³ Psalm. xxi, v. 7. - ⁴ Rey. IV, Opp. t. l, col. 1573.-⁶ Babae„ cap. ιιι, v. 11.

