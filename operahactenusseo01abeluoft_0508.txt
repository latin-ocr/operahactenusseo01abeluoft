494, PETRI ABAELARDI

cet majora quam per semetipsum operari dignatus est, tam miraculorum exhi-
bitione quam praedicationis operatione , tanquam spiritu Eliae Elisaeo gemi-
nato. Unde et eis promiserat, dicens¹ : κα Qui credit in me, opera quae ego facio
et ipse faciet, et majora horum faciet. » Scimus et primogenitum fratrem, id est
Christum, quasi sine liberis defunctum, et fratres ejus, id est apostolos ,Α spon-
sam ejus, id est Ecclesiam suscepisse, et in ea prolem filiorum innumeram ge-
nerasse, et ab his deinceps diebus universum mundum collegisse.

Unde quantum hujus solemnitatis gratiae mundus debeat, semper attendat,
ad quem undique colligendum collata sint modo universa genera linguarum.
Intueamini universas Christi solemnitates ab ipsa ejus Nativitate usque ad Ascen-
sionem, et quid tunc mundus perceperit huic gratiae comparate, et longe caete-
ris hanc festivitatem *videbitis praeminere. In hac quippe centum viginti disci-
pulis in coenaculo congregatis Spiritus sanctus infusus, per ipsos eadem die
circiter tria millia hominum lucratus est. Quod quidem ut fieret , dispersos olim
sub Antiochi persecutione Judaeos de universis nationibus Jerosolymis in prae·
senti festivitate congregaverat3 quod nunquam in alia festivitate legimus factum
esse: Ex quo etiam liquet, quantum ad praesentem gratiarum festivitatem populi
undique convenire debeant, qui spiritalis gratiae dona· desiderant. Haec una festi-
vitas ubique terrarum Ecclesiam dilatavit , et cum ipsa pariter divinas solemni-
tates per universum mundum plantavit celebrandas, et omnium linguarum ge-
neribus laudes Dei dispersit3 ut hinc appareat quantum huic festivitati caeterae
omnes sint obnoxiae, per hanc videlicet ubique terrarum disseminatae. Unde et
ad hujus diei praeconia quum promissum sit, «mirabilis Deus in sanctis suis, » et
ut dictum est, quodammodo in eisfmirabilior quam in semetipse, statim an-
nexuit, unde nunc maxime mirabilis apparuit : «Ipse, » inquit, « dabit virtu-
tem et fortitudinem plebi suae. » Plebem quippe suam discipulos dicit , illitteratos,
rusticanos , de humili plebe assumptos, per quos mirabile est tanta eum operari.
De quibus unus eorum Corinthiis scribens , et reprobatis sapientibus et potenti-
- hus saeculi, tales idiotas et impotentes eligi considerans, ait² τ « Non misit me
Christus baptizare, sed evangelizare. Non in sapientia verbi, ut non evacuetur
crux. Christi. Verbum enim crucis pereuntibus quidem stultitia est, his autem
qui salvi fiunt, id est nobis, virtus Dei est. Scriptum est enim ε Perdam sapien-
tiam sapientium, et prudentiam prudentium reprobabo. Ubi sapiens, ubi scriba,
ubi inquisitor hujus saeculi? Nonne stultam fecit Deus sapientiam hujus mundi?
Nam quia in Dei sapientia non cognovit mundus per sapientiam Deum, placuit
Deo perbstultitiam praedicationis salvos facere credentes. Quoniam Judaei signa

¹ Joan.. cap. ιιν, v. 12. —- ² Corinth. Ι, cap. ι, v. 17.

