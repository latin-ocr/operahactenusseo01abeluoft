300

⁴ Sic Cod. — ¹ Sic Cod. -Ex certe delendum est.

Rationem pro cunctis exigit
Is qui cuncta pro nobis condidit.

Disceptat mundus contra nos ‚

Factus ornatus propter nos ,
Si nos Deo non subdat gratia ‚
Quibus ipse subjecit onmia.

Placemus ipsum laudibus ‚

Quem irritamus actibus.
Quanta laudis sit immolatio,
Nos psalmorum docet instructio.

Sit perpes Deo gloria, etc.

VI.

ornarunt terram germina ,
Nunc coelum luminaria.
Sole, luna, stellis depingitur,

Quorum multus usus cognoscitur.

Lucem distinguunt tempora ‚

Sunt insignia ¹ certissima,
Cuncta fere terrarum commoda
Planetarum ministrat physica.

Hae'c quoque pro te condita
Sursum , homo ‚ considera 3
Esse tuam et coeli regio
Se fatetur horum servitio.

Sole calet in hieme

Qui caret ignis munere;
Pro nocturnae lucernae gratia
Pauper habet lunam et sidera.

Stratis dives eburneis,

Pauper jacet germineis ;
Hinc avium oblectant cantica,
Inde florum spirat fragrantia.

Impensis, dives, nimiis

Domum casuram construis:
Falso sole pingis testudinem,
Falsis stellis in coeli speciem.

In veri coeli camera

Pauper jacet pulcherrima ;
Vero sole, veris sideribus
Istam illi depinxit Dominus.

PETRI ABAELARDI

Opus magis eximium

. Est naturae quam hominum,

’Quod nec labor, nec sumptus praeparat ,
Nec vetustas solvendo dissipat.

Ministrat homo diviti,
Angelus autem pauperi,
Ut hinc quoque constet coelestia
Quam sint nobis a Deo subdita.

Sit perpes Deo gloria, etc.

VII.

Ornatis luce partibus
Mundi superioribus,
Loca restat ornandum infima,
Ex his ex ⁹ quibus lux est jam condita.

Educunt aquae reptile ‚

Producunt et volatile ;
Uno jussu pisces et volucres
Prodierunt in suas specieS.

Simul et cete grandia ‚

Et parva fiunt ostrea ,
Uno grypho momento maximus
Perfectus est et passer modicus.

Dixit enim, et facta sunt,

Mandavit, et creata sunt ;
Magna simul complet et modica ‚
Cui sunt aeque cuncta facilia.

Sit perpes Deo gloria, etc.

VIII.

Laus instat sextae seriae,

Pro qua debentur aliae ‚
Qua formatur homo novissimus
Praeparatis ei jam omnibus·

Hac in luce terrestria
Creantur animantia;
Omne terrae de terra reptile,
Omne genus profertur bestiae.

Fit omnium novissimus

Homo qui praesit omnibus;
Ad hunc cuncta spectabant terminum,
Tanquam finem cunctorum unicum.

