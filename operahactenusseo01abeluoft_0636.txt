622 PETRI ABAELARDI

scribens, ejus providentiae relinquit in divinis officiis , vel celebratione missae , de ι
variis usibus aliorum id quod decreverit eligere , nec tam ipsam etiam matrem
romanam Ecclesiam in talibus sequi, quam quod tenere censuerit. « Novit , υ
inquit¹, « fraternitas tua romanae Ecclesiae consuetudinem, in qua se meminit
nutritam : sed mihi placet sive in romana, sive in gallicana, seu in qualibet
Ecclesia aliquid invenisti, quod plus omnipotenti Deo possit placere, sollicite
eligas , ”et in Anglorum Ecclesiam, quae adhuc fide nova est , institutione praeci-
pua ‚ quae de multis Ecclesiis colligere potuisti, infundas. Non enim pro locis
res , sed pro nobis rebus’ loca amanda sunt. Ex singulis ergo quibusque Eccle-
siis, quae pia , quae religiosa , quae recta sunt elige, et haec quasi in fasciculum
Α collecta, apud Anglorum mentes in consuetudinem depone. » Quod si in talibus
et nobis eligere liceat ex consuetudinibus Ecclesiarum ‚ non improbanda nostra
videtur electiO, providentiam Graecorum , a quibus plurimam accepimus doetri—
nam , in hoc etiam imitata, ut nec auctoritas consuetudinis desit tam manifestae
rationi. Quam videlicet rationem ita vos videmus insistere, et in ea vehementes
esse , ut contra omnium consuetudinem Ecclesiarum, in divinis officiis eam te·-
nere ac defendere audeatis. Vos quippe quasi noviter exorti, ac de novitate
plurimum gaudentes, praeter consuetudinem omnem tam clericorum quam mo-
nachorum longe ante habitam, et nunc quoque permanentem , novis quibus·
dam decretis aliter apud vos divinum officium instituistis agi : nec tamen inde
vos accusandos censetiS. Si 'haec vestra novitas aut singularitas ab antiquitate
recedat aliorum , quam rationi plurimum et tenori regulae creditis concordare:
nec curatis quantacunque admiratione super hoc alii moveantur, ac murmu-
rent, dummodo vestrae, quam putatiS, rationi pareatis. Quorum ut pauca com-
memorem , pace vestra, hymnos solitos respuistis, et quosdam apud nos inau-
ditos, et fere omnibus Ecclesiis incognitos, ac minus sufficientes , introduxistis.
Unde et per totum annum in vigiliis tam feriarum quam festivitatum uno hymno
et eodem contenti estis, quum Ecclesia pro diversitate feriarum vel festivitatum
diversis utatur hymnis ‚ sicut et psalmis , vel caeteris, quae his pertinere noscun-
tur: quod et manifesta ratio exigit. Unde et qui vos die Natalis, seu Paschae,
vel Pentecostes , et caeteris solemnitatibus hymnum semper eumdem decantare
audiunt, scilicet: « AEterne rerum conditor, » summo stupore attoniti suspen-
duntur, nec tam admiratione quam derisione moventur. Preces quae post sup· ¹
plicationem et orationem dominicam ab Ecclesia ubique celebrantur; et ea quae
suffragia sanctorum dicuntur, omnino a vobis fieri interdixistis, quasi vel pre·
cibus vestris mundus, vel vos suffragiis sanctorum minus egeatis. Et, quod mi-

¹ Lib. Xl , epist. Lxxv, opp. ῑ. 11, col. 1152.—' tegendum pro rebus nobis loca.

