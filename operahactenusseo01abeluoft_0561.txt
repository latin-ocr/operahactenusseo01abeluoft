SERMONES. 547

DE .-ELEE.sviosYNA‚
PRO SANCTIMONIALIBUS DE PARACLlTO.

smum XXX .

Inter universas Domini parabolas, f1·atres, illa praecipue de villico iniquitatis
ad eleemosynae fructum nos invitat. Qui quum villicationis suae rationem red-
dere Domino non sufficeret, hoc novissimum habuit consilium, ut de pecunia
Domini sui, et de reditibus ipsius villae cui praeerat, quos ipse antea in seipso
prodigus consumpserat, amicos sibi praepararet, qui quum expulsus a Domino
suo fuisset, eum susciperent beneficiorum ejus memores. Factum est itaque, ut
quum ipsius villae reditus colligeret, de rebus Domini sui in tantum aliis largus
existeret, ut ei qui centum cados olei debebat, quinquaginta condonaret, id est
dimidietatem, et ei qui centum coros tritici, viginti remitteret, octoginta scilicet
accipiens, Et sic in eo completum est illud vulgare proverbium : «De alterius corio
largae corrigiae. » Quo audito , Dominus ejus, qui eum a villicatione, hoc est a
praepositura illa villae removere decreverat, laudavit ipsum villicum iniquitatis,
qui videlicet Inique eum pecunia sua defraudaverat, quod prudenter fecisset,
de alieno videlicet aere sibi amicos comparando. Quam quidem parabolam suam
Dominus Jesus tali fine concludens ait¹ : «Et ego dico vobis, facite vobis amicos

de mammona iniquitatis3 ut quum defeceritis, recipiant vos in aeterna taber-
nacula. υ

Ecce ipsum villicum Dominus dicit iniquum , qui inique scilicet Dominum
suum pecunia sua defraudaverat, et ipsam mammonam , id est pecuniam iniqui-
tatis appellat, tanquam Domino fraude subreptam. Et tamen hanc ipsius villici
sive mammonae iniquitatem excusat providentia villici, quae laudatur in amicis
scilicet sibi comparatis; ut hinc maxime colligatur, quanta sit eleemosynae virtus,
quae de male etiam acquisitis, et inique Domino subreptis, aeterna coelestis man--
sionis habitacula nobis promeretur. Quicunque enimin hac vita possidet aliquid,
quasi villicus summi regis est, nec sua sunt quae habet , sed a Domino sibi com-
missa tanquam procuratori et ministro. Quas quidem res Domini sui ita debet
administrare, ut inde necessaria vitae habeat, et quae superfuerint Domino red—
dat. Inique vero agit et fraudulenter, si ultra necessaria sua quidquam retinet,
. et non de residuis ipsum Dominum in pauperibus pascit et vestit, sicut ipsemet

¹ Luc„ cap. xvi, v. 9.

