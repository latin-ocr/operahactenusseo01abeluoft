Summus creator omnium,

In quo summa stat operum;
In hoc omnis expletur termino -
Consilii divini ratio.

Hoc unum plasma nobile
In quo resplendes, Domine.
lllud tuae decus imaginis ‚
Et gloria similitudinis.

Vir primum, inde femina ,
De costa viri condita,
Postquam viro sopor immittitur ,

Sacramentum quo magnum geritur.

Dantur his animantia

In potestate caetera.
Potiuntur pro tabernaculis
Paradisi tempore ¹ gratissimis.

Sit perpes Deo gloria , etc. ’

IX.

Perfectis Deus omnibus

Et inspectis operibus,
Summe bonus cuncta quae fecerat
Valde bona videt et approbat.

Sunt perfecta senario

Cuncta dierum numero,
Ut perfecto dierum operi
Attestetur et virtus numeri.

Quievit die septimo

Nou lassatus in aliquo ;
Quies ipsa Deus perpetua,
In quo cuncta quietis gaudia.

Diem ergo sanctificat,

Quo cessando quieverat,
In sabbati veri mysterio
Benedicit diei septimo;

Illius inquam sabbati,

Quod est ignarum termini,
Quo pax vera, summa tranquillitas
Juges agit festorum ferias.

Sit perpes Deo gloria, etc.

¹ Forte leg. templo.

mmmm! 304

X.

Advenit veritas, umbra praeteriit,
Post noctem claritas diei subiit,
Ad ortum rutilant superni luminis
Legis mysteria plena caliginis.

Doctorum Moysi cedat praeconium,
Diurnum congruit diei canticum.

Cum Christo prodeunt cuncta de latebris ,
Nec locum deserit lux tanta tenebris.

Velamen exuunt figurae mysticae.

Est in re veritas, jam non in schemate 3
Promissa liquido complens prophetica
Tota vel apicem non sinit irrita.

Transacto flebili de morte vespere,
Quum vita redditur mane laetitiae,
Resurgit Dominus, apparent angeli,
Custodes fugiunt splendore territi.

Sanctorum plurimi qui jam dormierant,
Sui-gentis gloriam surgendo praedicant.
In testimonium surgentis Domini,
Conscendunt mortui ‚ descendunt angeli.

Perenni Domino perpes sit gloria ‚
Ex quo sunt, per quem sunt, in quo sunt omnia ‚
Ex quo sunt Pater est ‚ per quem sunt Filius,

In quo sunt Patris et Filii Spiritus.
Amas.

XI.

Auroram lucifer praeit, sol sequitur.
Aurora fidei lux intelligitur,

Quam verus lucifer surgendo contulit,
Caro dominica quum refloruerit.

Hic idem lucifer , ut sol, refulserit,
Quum ad judicium commune venerit,
Cujus lux suerit tanta praesentiae,

Ut conscientiae loquantur singulae.

Hunc invisibilem quem intelligimus
Solem annuntiat iste quem cernimus ‚
Et invisibilem auctorem omnium
Laudat visibilis effectus operum.

